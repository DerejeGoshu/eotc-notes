# አጽዋማት

## ጾመ ገሀድ  

(በየኔታ ዘለዓለምሐዲስ)

ከዘጠኙ ዓበይት የጌታ በዓላት ሁለቱ የልደትና የጥምቀት በዓላት ተጠቃሾች ናቸው  በሁለቱ በዓላት ቀን ክርስቲያን የሆነ ሁሉ በኀዘን ማሳለፍ እንደሌለበት ቅዱሳት መጻሕፍት ይናገራሉ ምክንያቱም የክርስቶስ ልደትና ጥምቀት የዕዳ ደብዳቤያችን የተቀደደባቸው የድኅነታችን መሠረት የተጣለባቸው ዐበይት በዓላት  ስለሆኑ ነው እነዚህ በዓላት በረቡዕና በዓርብ ቀን ከዋሉ አስቀድመን በዋዜማው ለውጥ አድርገን እንጾማቸዋለን ልደት ረቡዕ ከሆነ ማግሰኞ በዋዜማው፣ ዓርብ ከሆነ ሐሙስ በዋዜማው እስከምሽቱ አንድ ሰዓት (13 ሰዓት) እንጾማቸዋለን በሌሎችም ቀናት በዋዜማቸው በየዓመቱ ይጾማሉ ቀናቱ ሁለት ቢሆኑም  ቁጥራቸው ግን ከሰባቱ አጽዋማት አንዱ ተብለው ነው የሚቆጠሩት፡፡ 
ገሀድ ሁለት መጠሪያ ስሞች አሉት ገሀድና ጋድ፡፡ ገሀድ ማለት መገለጥ መታየት መታወቅ ማለት ነው ተገለጠ ታየ ታወቀ የተባለውም ጌታችን መድኃኒታችን ኢየሱስ ክርስቶስ ነው ምንም ከዚያ በፊት አምላክነቱ የተገለጠባቸው ብዙ መንገዶችና ተአምራት ቢኖሩም አብ በደመና ሁኖ የምወደው ልጄ ይህ ነው በማለት፣ መንፈስ ቅዱስም በርግብ አምሳል ወርዶ በራሱ ላይ በመቀመጥ የክርስቶስ አምላክነት የተገለጠበት ዕለት ስለሆነ ገሀድ መገለጥ ተብሎ ተሰይሟል 
በሌላም በኩል ጋድ ማለት ለውጥ ማለት ነው ልደትና ጥምቀት ረቡዕና ዓርብ ሲሆኑ ለውጥ ሁኖ የሚጾምበት ማለት ነው ስለዚህ ገሀድ ስንል የክርስቶስን አምላክነት በዕለተ ጥምቀት መገለጥ፣ ጋድ ስንል ደግሞ ለዓርብና ለረቡዕ ጾም ለውጥ ሁኖ የተጾመውን ጾም ማለታችን ነው፡፡ ይህንን ጾም ጥር 10 ቀን የሚነበበው ስንክሳር እንዲህ ሲል ይገልጸዋል፡፡ 
ወበእንተዝ አዘዙነ አበዊነ ከመ ይደሉ ንጹም እሎንተ ክልኤተ ዕለታተ ዘእምቅድመ በዓለ ልደት ወበዓለ ጥምቀት እስመ እላ ዕለታት ህየንቴሆሙ ለረቡዕ ወዓርብ ሶበ ይከውን ላዕሌሆሙ በዓለ ልደት ወጥምቀት ወበዝንቱ ይትፌጸም ለነ ክልኤቱ ግብር ግብረ ጾም ወግብረ በዓል ወከመዝ ሥሩዕ ውስተ አብያተ ክርስቲያኖሙ ለግብፃውያን 
ወለእመ ኮነ ዕለተ በይረሙን ዘውእቱ አስተርእዮ በዕለተ እሑድ አው በዕለተ ሰንበተ አይሑድ ይጹሙ በዕለተ ዐርብ እምቅድሜሁ እስከ ምሴት በከመ ተናገርነ ቅድመ ወለእመ ኮነ በዓለ ልደት ወበዓለ ጥምቀት በዕለተ ሰኑይ ኢይትከሀል ከመ ይጹሙ በዕለተ ሰንበት ዳዕሙ ይትዐቀቡ እምነ በሊዕ ጥሉላተ፡፡  
ስለዚህ ከልደትና ከጥምቀት በዓል በዋዜማ ያሉትን ሁለቱን ዕለታት እንድንጾም አዘዙን የልደትና የጥምቀት በዓል በረቡዕና በዓርብ ላይ በሚሆን ጊዜ በረቡዕና በዓርብ ፈንታ እንድንጾማቸው ይገባልና በዚህም ሁለት ሥራ ይፈጸምልናል የጾም ሥራና የበዓል ማክበር ሥራ ነው እንዲሁም በግብፃውያን አብያተ ክርስቲያን የተሠራ ነው 
በይረሙን (መገለጥ፣ ገሀድ) በእሑድ ወይም በአይሁድ ሰንበት ቀን ቢሆን ይህም ጌታ የተገለጸበት ጥር ዐሥር ቀን ነው በዋዜማው ዓርብ እስከምሽት ይጹሙ አስቀድመን እንደተናገርን ጥሉላትን ከመብላት ይጠበቁ፡፡ በማለት ይገልጸዋል፡፡
ከላይ እንዳየነው ጥምቀት ወይም ልደት እሑድና ቅዳሜ ከዋሉ ጾሙ መጀመር ያለበት ዓርብ መሆኑን ተመልክተናል ይህንም መነሻ በማድረግ ሊቃውንተ ቤተ ክርስቲያን ጥምቀት ሰኞ ሲሆን ዓርብ እስከ አንድ ሰዓት፣ ቅዳሜ እስከ ስድስት፣ እሑድ እስከ ቅዳሴ መውጫ እስከ ሦስት በመቁጠር የጾሙን ሰዓት 13 ሰዓት ያደርጉታል ይህም ከላይ የተገለጠውን ስንክሳር መነሻ በማድረግ የመሚናገሩት ስለሆነ አክብረን እንቀበለዋለን ቅዳሜ እስከ ስድስት ለመጾሙም ሃይ ምዕ 20 ተጠቃሽ ነው   
በሌላ በኩልም ጋድ አንድ ቀን ነው ሰኞ ሲሆን እሑድን ብቻ ከጥሉላት እንከለከላለን እንጅ ቅዳሜን አይጨምርም በማለት ይህን የሚቃወሙ አሉ ስንክሳር የተናገረውን ምን እናድርገው ተብለው ሲጠየቁም ስንክሳር የታሪክ እንጅ የሥርዓት መጽሐፍ አይደለም የሚል መልስ ነው የሚሰጡት፡፡ ይህ ጥያቄ ወደሌሎች ሊቃውንት ሲቀርብ የሚሰጡት መልስ ደግሞ ስንክሳር ታሪክ ብቻ ሳይሆን ሥርዓትም የተካተተበት መጽሐፍ መሆኑን ይናገራሉ በእርግጥ ስንክሳር ማለት እስትጉቡእ ስብስብ ማለት ስለሆነ ሥርዓተ ቤተ ክርስተቲያንን ከሠሩ አበው ታሪክ የተሰበሰበ መሆኑን መዘንጋት የለብንም ከላይም እንዳየነው ወበእንተዝ አዘዙነ አበዊነ ስለዚህ አባቶቻችን አዘዙን በማለት ሥርዓተ ቤተ ክርስቲያንን የጻፉ አበው አዘዙን አለ እንጅ ስንክሳርን የጻፉ ሰዎች የራሳቸውን ሐሳብ ያንጸባረቁበት አይደለም ስንክሳርም ቢሆን ምንም ቁጥሩ ከአዋልድ መጻሕፍት ቢሆን የቤተ ክርስቲያን መጽሐፍ ነውና ጥምቀትና ልደት ሰኞ ከሆኑ ቅዳሜና እሑድን ከጥሉላት ተከልክለን ቅዳሜንም እስከ ስድስት ሰዓት ጹመን የአበውን ትዕዛዝ ማክበር አለብን፡፡ 
በሌላም በኩል ጋድ አንድ ነው እሱም የጥምቀት ዋዜማ ብቻ ነው የልደት ዋዜማ የለውም የሚሉም አሉ   እንዲህ ለሚሉት መልሱ አጭር ነው ጾመ ነቢያት ስንት ነው የሚል ጥያቄ ማንሣት ነው እንደሚታወቀው ጾመ ነቢያትን ስንጾም ቀናቱ አርባ አራት ናቸው 40 ጾመ ነቢያት፣ 3ቱ የፊልጶስ ደቀ መዛሙርት የጾሙትና አብርሐም ሦርያዊ ተራራ ያፈለሰበት ጾም፣ አንዱ ጾመ ገሀድ ነው ስለዚህ በበዓለ ልደት ዋዜማ የምንጾመው ገሀድ መሆኑን ሁሉም የሚያውቀው ሀቅ ነው፡፡
"" መልሱ እንዲህ ከምስክር መምህራን ሲሆን ይሻላል፡፡ እኛ ከምንናገረው፡፡
የኔታ ዘለዓለም ሐዲስ ማለት የክቡር ሊቀ ሊቃውንት ዕዝራ ሐዲስ ምክትልና የ፬ቱ መጻሕፍተ ትርጓሜ መምህር ናቸው፡፡ (እንዲያው የኔ ብጤ የፌስቡክ አርበኛ እንዳይመስሉህ ብዬ ነው!) ዲ/ዮርዳኖስ

- ከመምህር በትረማርያም አበባው

ጾመ ገሐድ
በጾመ ገሐድ ዙሪያ 4 ዓይነት አመለካከቶች እያየን ነው።አንደኛው አባ ጎርጎርዮስን ዋቢ አድርጎ የልደት ገሐድ የለውም የሚል ነው።ሁለተኛው የ318ቱ ቅዱሳን ሊቃውንትን ፍትሐነገሥት አንቀጽ 15 ላይ ያለውን ዋቢ አድርጎ የልደትም የጥምቀትም ዋዜማ ገሐድ ተብሎ ይጾማል የሚል ነው።ሦስተኛው ገሐድ ለውጥ ማለት ስለሆነ ረቡዕ እና ዓርብ ጥምቀት ሲውል ብቻ የሚጾም እንጂ በሌላው ቀን እንዳይረሳ እንጅ ሥርዓት አይደለም የሚል ነው።አራተኛው አስተሳሰብ ደግሞ ጥምቀት ሰኞ ሲውል ገሐድ እስከ ዘጠኝ ሰዓት ስለሚጾም ያንን ለማካካስ እሑድ እስከ 3 ሰዓት ቅዳሜ እስከ 6 ሰዓት ይጾም የሚሉ ናቸው።አንድ በአንድ እስኪ እንያቸው።

የቤተ ክርስቲያን የሥርዓት ምንጭ የሆነው ፍትሐነገሥት አንቀጽ 15 ላይ ሰባቱን አጽዋማት ሲዘረዝር አንደኛው ጾመ ገሐድ ነው።ይኽውም ጾመ ድራረ ልደት ወጾመ ድራረ ጥምቀት ብሎ የልደትና የጥምቀት ዋዜማን ጾመገሐድ ብሎ አንድ ብሎ ቆጥሮ ይሄዳል።ስለዚህ ይህኛው የልደትና የጥምቀት ዋዜማ ይጾም ይላል።እንጂ ረቡእ ሲውል አርብ ሲውል ብቻ አይልም።ልደትና ጥምቀት በየዓመቱ እንደሚከበሩት ሁሉ ዋዜማቸውም በየዓመቱ ይጾማል ማለት ነው።በዚሁ በfacebook ይህንን ደግፈው የጻፉ ሊቃውንት ምንጫቸው ይህ ነው።

ሁለተኛው የኔታ እዝራ እና የእርሳቸው ተማሪዎች የሚሉት ነው።ይኽውም ሃይ.አበ ምእራፍ 20፥21 ላይ አላ ጊዜ ዘይደሉ እስከ ስድስቱ ሰዓት ወእመ አኮ እስከ ሰብዓቱ ሰዓት ይላል። ቅዳሜ ቀን እስከ ስድስት ሰዓት እስከ ሰባት ሰዓት የሚጾምበት ጊዜ አለ።የሚለውን ዋቢ አድርገው ገሐድ ነው ብለዋል።የሆነ ሆኖ ግን በሃይማኖተ አበው ላይ አንድም ብለው የጨመሩት እርሳቸው እንጅ ሃይማኖተ አበው ላይ ገሐድ የሚል አልተጻፈም።ለምሳሌ ፍቅረማርያም በተረጎመው ሃይማኖተ አበውና የኔታ ደጓለም ካሳ ...ከሊቃውንት ጉባኤም አራት ዓይናው መልአከ ብርሃን ቴዎድሮስ መስፍን የሊቃውንት ጉባኤ አባል ባዩት መጽሐፍ ግን እስከ ቅዳሜ የሚለውን ገሐድ ብለው አልተረጎሙትም።የቤተክርስቲያኒቱ የሊቃውንት ጉባኤ ያሳተመው ፍትሐ ነገሥት ግን እንደ 318ቱ ሊቃውንት ነው።

የየንታ እዝራ ምንጫቸው ምንድን ነው? ምንጫቸውን ያቅርቡልን እና እንቀበላቸዋለን እስከዚያ በ318ቱ ቅዱሳን ፍትሐነገሥት እንመራለን።

ሦስተኛው አቡነ ጎርጎርዮስ የቤተክርስቲያን ታሪክ ብለው ባሳተሙት መጽሐፍ የልደት ገሐድ የለውም ብለዋል እንዲህ ሲሉ ምንጫቸውን ቢነግሩን መልካም ነበረ።ምንጫቸውን ይንገሩን? ምንጫቸውን እስኪነግሩን በፍትሐ ነገሥቱ እንመራለን።ምናልባት ከዚሁ ጋር አያይዘን ስንክሳር ጥር 10 ገሐድ አንድ ነው ይላል የሚል አለ።318ቱ ሊቃውንትም በፍትሐ ነገሥት የጥምቀትና የልደት ዋዜማ አንድ ገሐድ ብለው ቆጥረውታል እንጂ ሁለት ስላሉ።ስንክሳሩ ከፍትሐ ነገሥቱ አይጋጭም ረቡእና አርብ ጾመ ድኅነት ቢባሉም ቁጥራቸው አንድ እንጂ ሁለት እንደማይባሉት ሁሉ የልደት ዋዜማና የጥምቀት ዋዜማም ገሐድ ቢባሉም ግን አንድ ገሐድ እንጂ ሁለት አይባሉምና ነው።

አራተኛው ቅዳሜ እስከ 6 ሰዓትም እስከ ሰባት ሰዓትም የሚጾምበት ጊዜ አለ ይላል ሃይማኖተ አበው።ስለዚህ ያ ቀን ጥምቀት ሰኞ ሲውል እሑድ እስከ 3 ሰዓት ቅዳሜ እስከ 6 ሰዓት ይጾማል የሚሉት ናቸው።ይኽውም ገሐድ ነው የሚሉት ናቸው።እነዚህም ቢሆን ሃይማኖተ አበው እስከ ስድስት የሚጾምበት ጊዜ አለ እንጂ ይኽውም ገሐድ ነው አይልም።የሃይማኖተ አበው አንድምታ የንታ እዝራ ካሳተሙት አንድም ጨምረውታል።አንድምታ ግን ዘርን ስለማይለቅ ዘሩ ደግሞ ገሐድ ስለማይል ይህን ሲተረጉሙ ምንጫቸውን ቢነግሩን።እስከዛው ግን ምንጩ በግልጽ በታወቀው በፍትሐነገሥቱ እንመራለን።በነገራችን ላይ መምህር ፍቅረማርያም በተረጎሙት ሃይማኖተ አበው አንድምታ ላይ ገሐድ የሚል ነገር የለም።

ስለዚህ የንታ እገሌ ብለዋል የንታ እገሌ ብለዋል የሚለውን ትተን ከምን አግኝተው አሉት ብለን እንጠይቅ።ለምሳሌ ሊቀ ሊቃውንት ስምዓኮነ ፍትሐነገሥትን ዋቢ አድርገው የልደትና የጥምቀት ገሐድ አለ ብለዋል።ይህ የእርሳቸው ሀሳብ ሳይሆን የ318ቱ ስለሆነ ነው የተቀበልናቸው።ከዝህ ተቃራኒ ሀሳብ ያመነጩት መምህራን ጳጳሳት ካሉ ግን እነርሱ ስላሉ ሳይሆን እኛም እነርሱም የምንመራባቸውን ምንጭ ይንገሩን እስከዝያ ግን በ318ቱ ቅዱሳን ሊቃውንት እንመራለን።ደግሞ መምህራን ቢለያዩ የሚያስታርቋቸው መጻሕፍት ስለሆኑ በቂ ምስክር ያቅርቡ የ318ቱን ፍትሐነገሥት የሚቃወም ያምጡ..... ግን አያገኙም።

ንባብ ይቀትል ወትርጓሜ የሐዩ እንዲል አንድምታም ቢሆን ምንጭ አለው።ምንጭ የሌለው አንድምታ የለም።የአንድምታ መሰረቱ ዘሩ እና ከዘሩ ጋር ተያይዥ ከቅዱሳት መጻሕፍት የተገኙ እንጂ ማንም እየተነሳ በራሱ የሚጨምረው አይደለም።የትርጓሜ መሰረቱ ዘሩ ነው።የሚጣረስ የሚመስል ዘር ካለ እርቅ በተባለው የትርጓሜ መንገድ ይታረቃል።ትርጓሜ የሐዩ የተባለ በዝህ መንገድ ነው።አንድም ብለህ ዘሩን ስትተረጉም ለአንድምህ ምንጭ ከሌለው ከንቱ ነው።የንታ እገሌ ስላለ ሳይሆን የንታ እገሌ ክፉም ቢናገርንም መልካም ቢናገርም የሚመዘን በቅዱሳት መጻሕፍት እንጅ የንታ እገሌ ራሱ ሚዛን ሊሆን አይችልም።ቤተክርስትያን ቄርሎስን ተቀብላ አርዮስን ያወገዘች በቅዱሳት መጻሕፍት ነው።እና እኛም መለኪያችንን መጻሕፍትን እናድርግ እንጅ የንታ እገሌማ ወደ ፊት ቢክድ ልትክድ ነውን? የየንታ እገሌንም ሀሳብ ትምህርት ስትቀበል መጽሐፋዊ ማስረጃ አቅርብልኝ በለው ሰው ደካማ ነውና የግል አስተያየት እንዳይነግርህ።አንዳንዱ ደግሞ የአንድምታንን አካሄድ ባለማውቅ የሚነጉድ አለ።ገሐድ ማለት መገለጥ ማለት ነው ይላል።አንድም ናቡከደነጾርን ጋዳ ዖፍ ይለዋል ብሎ ልዋጭ ማለት ነው ይላል።ይህ ትርጓሜ ለገሐድ 2 ትርጉም እንደሰጠው አስተውል።እንጅ ልዋጭ የሚለውን ብቻ ይዘህ መገለጥ የሚለውን ትተህ አትሂድ።የመገለጥ ጾም ተብሎ እንደሚተረጎምም አስተውል።ይህ ስያሜ ነው ዋና ጉዳዩ ግን የልደት እና የጥምቀት ዋዜማ አንድ ነው።የሚለውን መሰረት ይዘህ ማተት ሐተታ መስጠት እንጂ መሰረቱ የታተተበትን ሐተታ ይዘህ መሰረቱን ማፍረስ አትችልም።ሐተታ የመሰረቱ ማብራሪያ እንጂ የመሰረት ማፍረሻ አይደለም።መሰረቱን የሚቃረን ሐተታ ተቀባይነት የለውም።ጫፍ ብቻ ተይዞ አይተረጎምም።

## ጾመ ነነዌ

- ዮናስ ማለት ርግብ፣ የዋህ ማለት ነው።
- ደብረ ምኅረት፣ ባሕረ ትዕግስት
