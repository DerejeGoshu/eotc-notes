# ልዩ ልዩ የቅዱሳን ቃልኪዳን

1. አባ ተጠምቀ መድኅን
	- እምነታቸውን የተቀባ በግ ጅብ፣ አንበሳ እንዲሁም ሌላ አይነካውም፤ እረኞች ይጠቀሙታል። ጻድቁ አባታችን እረኛ ሆነው ዳዊት ይማሩ ነበር፤ በበግ ጥበቃ ትምህርታቸው ሲታጐልባቸው አናብስቱን፣ ጅቦቹን፣ ነብሮቹን ሁሉ ጠርተው ከፍየሎቹና በጎቹ ጋር ዕርቅ እንዲፈጽሙ አደረጓቸው። አስታርቀውም እንኳን መብላት፣ ሌላ ጠላት፣ ሰው እንዳይወስዷቸው እንዲጠብቁ አደረጉ።
1. አቡነ ሃብተ ማርያም
	- በሽታ ሲመጣ ዕጣናቸው በቦታው ቢታጠንበት በሽታው ይጠፋል። ሥዕላቸውም ዕጣን እያጠኑ ይሣላል። ከወረደላቸው 7 አክሊላት አንዲቷ ዕጣን በማጠናቸው የወረደላቸው ነው።
1. አቡነ አቢብ (አባ ቡላ)
	- ምግብ ተበልቶ ስብሐት ጸሎት ከተደረሰ በኋላ ስለ አቡነ አቢብ (በእንተ አቡነ ሃቢብ) ብለህ ማረኝ እያለ ሦስት ጊዜ የጐረሰውን አምርልሃለሁ ተብለዋል። ያልተጠመቀ አረማዊ አሕዛብ ቢሆንም እንኳን 'ስለ አቡነ አቢብ' ብሎ ከተማጸነ ጌታችን ያንን ሰው ወደ ቀናች የእምነት መንገድ ሳይመራውና በንስሓ ሳይጠራው በሞት እንደማይወስደው ቃል ገብቶላቸዋል
1. 
