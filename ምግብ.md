---
title: ምግብ
created: '2020-12-28T08:56:05.660Z'
modified: '2020-12-30T08:08:22.239Z'
---

# ምግብ

## የማይበሉ ምግቦች

- እግዚአብሔር እንስሳትን ለመብልነት ብቻ አልፈጠራቸውም፦ ለምግበ ሥጋነት፣ ምግበ ነፍስነት እና ለአንክሮ ተዘክሮ
- የሚበሉና የማይበሉ ሥርዓት የተሠራው በኦሪት አይደለም። በኖኅ ዘመን እንኳን የሚበሉና የማይበሉ ተብሎ ተጽፏል
	- (ዘፍ 7፥2-4) `ወእምእንስሳ ዘንጹሕ አብእ ምስሌከ ሰብዓተ፣ ሰብዓተ ተባዕተ ወአንስተ፤ ወእምንስሳ ዘኢኮነ ንጹሕ ክልዔተ፣ ክልዔተ ተባዕተ ወአንስተ፤ ወእምአዕዋፈ ሰማይ ዘንጹሕ ሰብዓተ፣ ሰብዓተ፤ ወእምአዕዋፈ ሰማይ ዘኢኮነ ንጹሕ፣ ክልዔተ ክልዔተ ተባዕተ ወአንስተ፤ ዘትሴሰይ`
	- ከሚበሉት እንስሳት ወንድና ሴት ሰባት ሰባት፣ ከማይበሉት ወንድና ሴት ሁለት ሁለት፣ ከሚበሉት አዕዋፍ ወንድና ሴት ሰባት ሰባት፣ ከማይበሉት አዕዋፍ ወንድና ሴት ሁለት ሁለት እያደረግህ ይዘህ ግባ አለው።
	- ከሚበሉት ሰባት ሰባት አግባ ማለቱ ለምግብ፣ ለመሥዋዕትና ለዘር ይሆናልና። ከማይበሉት ሁለት ሁለት አግባ ማለቱ ለዘር ብቻ ይሆናልና ነው
  - በዚህ ኃይለ ቃል 'ንጹሕ' እና 'ኢኮነ ንጹሕ' ያላቸውን በ(ዘሌ 11፥47) የሚበሉትንና የማይበሉትን እንስሳት ከዘረዘረ በኋላ `ዘይፈልጥ ማዕከለ ርኵሳን ወማዕከለ ንጹሓን` ብሎ ንጹሓን እና ርኵሳን የተባሉት ስለ መበላት/አለመበላታቸው እንደሆነ ይነግረናል
- ሐዋርያት በዲድስቅልያ አንቀጽ 32 ላይ ስለ ማይበሉ ምግቦች ሥርዓት ሠርተዋል። ከሲሞን መሠርይ ሞት በኋላ ሰይጣን በሐሰተኛ ነቢያት ልብ እየገባ ምንፍቅና እንዲያስተምሩ አደረገ። ቅዱስ ጴጥሮስም በ(ዲድ 32፥39-) ትምህርቶቻቸውን ይዘረዝራል፦
	- የዓለም ፈጣሪ አይደለም፤ ነገር ግን እርሱ አይታይም፣ አይታወቅምም፤ ስም የለውም፤ የተወለደ አይደለም የሚሉ አሉ
	- ሌሎችም መጋባትን ይከለክላሉ፤ መጋባትንና ልጅ መውለድን ፍሬዎችን መብላትንም እያራከሱና እያጥላሉ ወይንን እንዳይጠጡ ያዝዛሉ
	- ከእነርሱም ወገን እንስሳ ነፍስና መናገር አለው እያሉ ሥጋን እንዳይበሉ የሚያዝዙ አሉ
	- ዳግመኛም በእንስሳ ላይ የሚደፋፈር ሰው እንደ ነፍሰ ገዳይ ይሆናል ይላሉ
	- **የእሪያዎች ሥጋ ንጹሕ ነው የሚሉ አሉ፣ ነገር ግን ርኵስ ነው እንጂ ንጹሕ አይደለም**
	- ...
- የማይበሉ ተብለው የተነገሩት (ዘሌ 11)
	- በምድር ከሚንቀሳቀሱ የሚያመሰኳ እንዲሁም ሸሆናው ክፍት/ስንጥቅ የሆነ ብቻ፤ ለምሳሌ ግመል ያመሰኳል ግን እግሩ ስንጥቅ አይደለምና ርኵስ ነው፤ ጥንቸልም እንዲሁ፤ አሳማ እና እሪያ (ቍ6 እባ 7) ደግሞ እግራቸው ክፍት ሆኖ ነገር ግን አያመሰኩም ስለዚህ ርኵስ ናቸው፤
  - ከባሕር ፍጥረት ክንፍና ቅርፊት/ገለፈት ያላቸውን ብቻ ብሉ
  - ከአዕዋፍ ንስር አትብሉ (ንስር የወል ስም ነው)፦ ንስር የተባሉ ግሪጳ አልያጦን (ዕንቁላል ዋጭ አሞራ)፣ ጭላት (አራት ራስ አሞራ)፣ ቁራ፣ ሰጎን፣ ጉዛ፣ ጉጉት፣ ድንቢጥ፣ የመስቀል ዖፍ፣ ርኩም፣ ሲላ፣ ከራድዮን ዖፍ፣ ጥንብ አንሣ፣ የሌሊት ዖፍ አትብሉ 
  - በክንፋቸው የሚበሩና በአራት እግራቸው የሚንቀሳቀሱትን ሁሉ አትብሉ፦ ኵብኵባ፣ ፌንጣ፣ አሸን፣ አንበጣ፣ 
  - አውሬ የሆነው ሁሉ ርኵስ ነው፦ ዝንጀሮ፣ ጦጣ
  - በምድር ተሐውሶ ያላቸውን (ተሐወሰ=ተንቀሳቀሰ) እና በሆዳቸው የሚሳቡትን ሁሉ አትብሉ፦ አይጥ፣ ፍልፈል፣ አዞ፣ እንሽላሊት፣ ሸረሪት፣ ጕማሬ፣ እባብ፣ እስስት፣ 
  - ዕቃችሁን እንኳን ቢነኩ ዕቃውን ያረክሳሉ፤ በድናቸውንም አትንኩ፤ በእናንተ ዘንድ ርኵስ ናቸው፤ እነርሱን የነካ እስከ ሠርክ ድረስ የረከሰ ነውና ከዚያ ይታጠብ
  - በሚዘራ ዘር ውስጥ በድናቸው ቢወድቅ ግን ንጹሕ ነው ያረክሰውም፤ እዡ ቢፈስ ግን በፈሰሰበት መሬት ላይ ዝሩን አትዝሩ
  - ሙቶ ያደረውን በክቱን የበላ፣ ከሚበሉት ወገን የሞተውን በድኑን የዳሰሰ ሁሉ እስከ ሠርክ የረከሰ ነው
- የማይበሉ እስሳት በተዘረዘሩበት አንቀጽ፣ ዋና ምሥጢር አለ፦
  - ሰዎችን በእንስሳት መመሰል የመጻሕፍት ልማድ ነው፦ በ(ማቴ 10) እኔ እንደ በጎች በተኵላዎች መካከል እልካችኋለሁ፤ በ(ማቴ 25) ጻድቃን በበጎች፣ ኀጥአን በፍየሎች ተመስለዋል፤ ሄሮድስ በቀበሮ ተመስሏል፤ ነጣቂ ነውና።
  - በ(ሐዋ 10) እንደምናገኘው ደግሞ የማይበሉ እንስሳት በአሕዛብ ይመሰላሉ
  - ማመስኳት ማለት ማመንዠክ ማለት ነው፤ ማመንዠክ ወደ ሆድ የላኩትን እንደ ገና መልሶ አውጥቶ መብላት ነው። ምግብ የተባለ ቃለ እግዚአብሔር ነው፤ በመዐልትም በሌሊትም ሲወጣም ሲገባም የተማሩትን ቃለ እግዚአብሔር ደጋግመው እያወጡ ሊያመላልሱት ይገባል
  - ሰኰናው የተሰነጠቀ ማለት ፍትሕ የሚያውቅ፣ አድሎ የማያውቅ ማለት ነው፤
  - ዓሣ በቅርፊቱ ከሌሎች መርዛም ዓሦች ራሱን ይጠብቃል፤ ምዕመናንም ከመናፍቃን መርዝ ራሳቸውን ሊጠብቁ ይገባል። ቅርፊት ዓሣው አካሉ ላይ እንደሚኖር ሁሉ ምዕመኑ ራሱን የሚጠብቅበት ከራሱ ጋር ሊኖር ይገባል - ልክ እንደ ቅዱስ ገብርኤል 'ንቁም በህላዌነ' ብሎ ጸንቶ የሚቆምበት
  - ዓሣ በክንፉ ከውኃ ወጣ ብሎ ሌላውን ዓለም እንደሚያይ ምዕመናንም በሰማያዊው የላይኛው ዓለምን በቃለ እግዚአብሔር፣ በጸሎት፣ በጾም ሊያዩ ይገባል
  - 
- እንኳን የማይበሉት
	- የሚበሉት እንስሳት ሥጋ የማይበሉበት ጊዜ አለ፦ በጾም፣ ለትሩፋት፣ በምናኔ/ምንኵስና
	- በገነት ሳለ አዳም የእንስሳትን ሥጋ ፈጽሞ አይበላም ነበረ፤ ዛሬም ይህንን እያሰብን ወደ ጥንተ ተፈጥሮ ለመመለስ ስንል በጾም ከእንስሳት ተዋጽኦ እንታቀባለን
	- የማይበሉት ደግሞ ለመድኃኒትነት የሚውሉበት (የሚበሉበት) ጊዜ አለ፦ እባብ፣ ዕፀ ፋሪስ። ሰይጣንም እንኳን ቢሆን ምን ቢከፋ የሚጠቅምበት ጊዜ አለ፤ ቅዱስ ጳውሎስ የአባቱን ሚስት ስለ አገባ ሰው በ(1ቆሮ) `ነፍሱ ትድን ዘንድ ለሰይጣን አሳልፋችሁ ስጡት` እንዳለ
- አትብሉ መባሉም ለሰው የሚጎዱ በመሆናቸው እንጂ ለእግዚአብሔር የሚጠቅመው ነገር ኖሮ አይደለም፤ የአራዊት ሥጋ ፈጽሞ አይበላም ምክንያቱም ሰው ጠባዩ እንደሚበላው ነገር ይሆናልና፤ አውሬ የሚበላ እንደ አውሬ ይሆናል
- በ(ሐዋ 10) በራእየ ቅዱስ ጴጥሮስ የተነገረው ... በእሪያ አንጻር ስለ አሕዛብ ለመናገር እንጂ በቁሙ ስለ እሪያ ሥጋ መብላት አለመብላት አይደለም
- በተአምረ ኢየሱስም፦ 'ተሽሯልና' ብለው ለሚበሉ ወዮላቸው ይላል።
- ትንሿን የምንበላዋን ምግብ ቢባርክልን እንጂ የምግብ ዓይነቶችን በማብዛት አዲስ የሚገኝ ነገር የለም፤ በሽታ እንዲያውም የበዛው ምግብ በበዛበት ዘመን ነው
- "እግዚአብሔር የቀደሰውን አታርክስ፤ ብላ" የሚል ጥቅስ አለ
  - ይህ ጥቅስ ለቅዱስ ቆርኔሌዎስ የተነገረ እንጂ በቁሙ ስለ መባዕልት 
  - እግዚአብሔር መጀመሪያም የቀደሰው ሰውን እንጂ እንስሳትን አይደለም፦ እንስሳትማ ሰው ሲያለማ ይለማሉ፣ ሰው ሲያጠፋ ይጠፋሉ፤ እግዚአብሔርም ሰው ሆኖ መምጣቱ ሰውን ለመቀደስ ነው

## ሥርዓተ ማዕድ

- 
