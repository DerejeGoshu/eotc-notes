---
tags: [EOTC]
title: ቅዱሳት መካናት
created: '2020-10-13T16:22:02.212Z'
modified: '2020-12-26T09:09:43.279Z'
---

# ቅዱሳት መካናት

## እንጦጦ ሐመረ ኖኅ ኪዳነ ምሕረት ገዳም

ይህች ገዳም ታሪኳ ከታላቁ ገዳማችን ዋልድባ (ገዳመ ዋሊ) ለ2ኛ ጊዜ መሥፋፋት (መመሥረት ጋር) የተያያዘ ታሪክ ያላት ናት፡፡ ይኸውም የሸዋ አባቶች ወደ ዋልድባ በ485 ዓ.ም. በንጉሥ አልአሜዳ ዘመነ መንግሥት ባቀኑ ጊዜ የተሰባሰቡባት ቦታ ናት፡፡ እነዚህም አበው ከመኖሪያ ቀዬቸው (ቡልጋ/ምንጃር/) ሁለት ታቦታትን (ታቦተ ኪዳነ ምሕረት ዘምሕረት አምባ፤ ታቦተ መድኀኔ ዓለምን ዘአብየ ገዳምን) ይዘው ነበር፤ በዚህች በተቀደች ቦታ ይዘዋት በመጡት ታቦተ ኪዳነ ምሕረት ገዳመ ሐመረ ኖኅን መሥረተዋል፡፡ የመድኀኔዓለም ታቦትን ደግሞ በታላቁ ገዳም በዋልድባ አኑረዋል፡፡
ይህች ሐመረ ኖኅ፦
- በ500 ዓ.ም በአባ ሊባኖስ የአንድነት ገዳም ሆና ተስፋፍታ ተቋቋመች፡፡
- በ9ኛ መቶ ክ/ዘመን ዮዲት ጉዲት የአክሱም ጽዮንን ቤተ መቅደስ ለማቃጠል ስትነሳ ንጉሡ አንበሣ ውድም ታቦተ ጽዮንን በምሥጢር በማስያዝ ወደ ሸዋ መጥተው በእንጦጦ ሐመረ ኖኅ ኪዳነምሕረት ገዳም ታቦተ ጽዮንን አሳድረው ወደ ዝዋይ ደሴት ሲሄዱ ለገዳሟ ንዋየ ቅድሰት ስጦታ አበርክተዋል ጸበሏን ተጠምቀው ቦታውን መርቀው ሄደዋል፡፡
- በ12ኛው መቶ ክ/ዘመን ጻድቁ አቡነ ገብረ መንፈስ ቅዱስ ከንጉሥ ላሊበላ ጋር ወደ ዝቋላ አምባ ሲመጡ በዚህች ገዳም በእንግድነት አድረው በጸበሏ ተጠምቀው ቦታውን ባርከዋል፡፡
- አፄ ዘርዓ ያዕቆብም ወደዚህች ገዳም መጥተው አቀማመጧንና የጸበሏን ፈዋሽነት ተመልክተዋል ‹‹ዳሯ እሳት መሐሏ ገነት ይሁን›› ብለው ብዙ ስጦታ አበርክተዋል፡፡
- አፄ ልብነ ድንግልም ወደ ገዳሟ መጥተው ተማህጽኖ አድርገው በጸበሏ ተጠምቀው ታቦተ ልደታንና ብዙ ንዋየቅድሳት ሰጥተው ሄደዋል፡፡
- በንግሥት ዘውዲቱ ዘመነ መንግሥት ይህች ገዳም ሐመረ ኖኅ ኪዳነምህረት ገዳም ተብላ ተሰይማለች፡፡
ይህች ቦታ ከታላቁ ገዳም ከዋልድባ ጋር አሁንም ግንኙነቷ እንደጠነከረ ነው፤ ከዋልድባ ያሉ አባቶች በተለያየ ምክንያት ወደ አዲስ አበባ ሲመጡ በዋነኛነት የሚያርፉባት ጥንተ ርስታቸውም ናት፡፡
- ይህች ቦታ በርካት ቅዱሳን በኪደተ እግር የረገጧት እንደመኾኗ፤ ጸበሏ የአጋንንት ድል መንሻ፤ የብዙ መነኮሳት መጠጊያ፤ የህሙማን መፈወሻ፤ የእመቤታችንን ቃል ኪዳን ለማግኘት ብዙን ጊዜ ለሱባኤ ከሚመረጡ ቦታዎችም አንዷ ናት።

## ደብረ ከዋክብት ዝቋላ ገብረ መንፈስ ቅዱስ አንድነት ገዳም

- ዝቋላ፦
    - ጻድቁ አባታችን አካባቢውን 'ዝ ቆላ ውእቱ' ማለታቸውን ታሳቢ አድርጎ 'ዝቋላ' ተብሏል
    - አንድም 'ዝ ቆላላ' - 'ይህ ተራራ' ማለት ነው
- ከባሕር ወለል በላይ 2989 ሜትር ከፍታ ላይ ይገኛል
- አስቀድሞ፦
    - በአፄ ገብረ መስቀል ከቅዱስ ያሬድ ጋር በተራራው ላይ ወጥተው ቤተ መቅደስ በበዓለ እግዚእ ስም ሠርተው ነበር
    - በ8ኛው መ/ክ/ዘ አፄ አንበሳ ውድም በመንዝ ዋሻ ውስጥ ተሰውሮ ሳለ በዮዲት ጉዲት በነገሠች በ4ኛው ዓመት በ848 ዓ.ም. ተቃጥሎአል
- በ1120 ዓ.ም. አቡነ ገብረ መንፈስ ቅዱስና ንጉሥ ላሊበላ በሠረገላ ተጭነው በዝቋላ ተራራ ላይ ዐርፈዋል፤ ንጉሥ ላሊበላ 
- ገዳሙ በአፄ ዘርዓያዕቆብ ታድሷል። በልጅ ልጃቸው በአፄ እንድርያስ ይበልጥ ጸንቷል
- በግራኝ አህመድ ተቃጥሎ፣ በ1840 ዓ.ም. በንጉሥ ሣኅለ ሥላሴ ዳግም ታንጿል
- አሁን ያለውን ገዳም ያሳነጹ ዳግማዊ ምኒልክ ናቸው
- ጣልያንም ኢትዮጵያን በወረረበት ወቅት መነኰሳትን ወደ ሞጆ ወስዶ ገድሏቸዋል
- በደርግ ዘመነ መንግሥት በእሥር ቤትነት እንዲያገለግል ተደርጎ ሳለ በብጹዕ ሊቃነ ጳጳሳት አቡነ ተክለሃይማኖት አማካኝነት ወደ ቤተ መቅደስነት ተመልሷል

## ገዳመ ዓሣ(ይ) - ቆላ ተንቤን

- አባ አሞኒ፣ ዮሐኒ እና አበይዶ በመንፈስ አያት፣ አባትና የልጅ ልጅ ይባላሉ
- ፍልፍል አብያተ ክርስቲያናቸው ከ1600 ዓመታት በላይን ያስቈጠረና አሁንም ያለ እጅግ በጣም ጥንታዊ ገዳም
- ምንኵስና በተሰዓቱ ቅዱሳን ከመግባቱ በፊት የምነና ሕይወት በኢትየጵያ ለመኖሩ አስረጅ የሆኑ ቅዱሳን
- ውቅር (ፍልፍል) ቤተ ክርስቲያኝ ሲኾን፤ ገዳሙ የሚገኝበት ተራራ ብቻውን ከ20ደቂቃ በላይ ያስጕዛል፤ እንደ ደረጃ ያሉ፥ ሠርጥ የኾኑና አንድ ድልድይን ካለፉ በኋላ ገዳመ ዓሣን እንዲኹም ወደ ላይ ተጨማሪ የ5 ደቂቃ ተራራ ሲወጡ አባ ዮሐኒ በሕፃንነታቸው (ከተወለዱባት እለት ጀምሮ እስከ 3 ዓመት እስከሚሞላቸው) ያደጉባትን ትንሽ ዋሻ ያገኛሉ
- አባ አሞኒ ዘናሕሶ በመጀመሪያ ለ20 ዓመታት ገድመውበታል

## የጣና ሐይቅ

- እመቤታችን በስደቷ ወቅት በደመና ተጭና የተጓዘችበት በመሆኑ 'ፃዓና በደመና' የሚል ስም ይዟል
- በቀድሞ ዘመን ጐንደር ላይ ያሉ 44ት ታቦታተ ጐንደር ሳይተከሉ በፊት 44ቱ ታቦታተ ጣና የሚባሉ ነበሩ፤ አብዛኛው ጠፍ ሆነዋል፡፡ ለምስክርነትም 44ት ጠበሎች እስከሁን በጣናና ጣና ዙርያ ይገኛሉ
- 

## ማኅበረ ሥላሴ - ታላቁ ገዳም

- #ታቦቱ_ሥላሴ፥ #ጻድቁ_ዐምደ_ሥላሴ፥ #የገዳሙ_ስም_ማኅበረ_ሥላሴ፡፡
- #በየቀኑ_በሁሉም_ቤክ_በቅዳሴ_ላይ_ስሙ_የሚነሳው_ገናናው_ገዳም (ነገረ ግን ብዙዎች የማያውቁት)፡፡
- #የበርካታ_ትምህቶችና_የጥበብ_ማዕክል፤
- ጌታችን ሲወለድ በዕለቱ በሃገራችን ኢትዮጵያ በቶራ አማካይነት ለአንድ ባሕታዊ የተገለጠበት፤
- የበረሃው ውዕየትና ግለት እጅግ የሚያይልበት፤
- አቡነ ዐምደ ሥላሴና ሌሎችም ቅዱሳን (እነ አቡነ ክፍለ ማርያም፥ አቡነ ገብረ ክርስቶስ ዘቋራ፥ ፯ቱ ዘሥላሴ በመባል ለሚጠሩ ቅዱሳን፣ አርከ ሥሉስ /የአርኬና የመልክአ ቊርባን ደራሲ/፥ …) የተጋደሉበት፤
- የበቁ ባሕታውያንና ግሑሳን የሚኖሩበት፤
- እንኳን ሰዉ ከብቱ ሥርዐት የሚጠብቅበት፤ (ከብቶቹ ‹‹አጎዶ (ወገን ወገን) ሲባከሉ በጾታ ተለይተው ወዳ ማደሪያቸው የሚሄዱበት)
- ብዙ ከብቶች ገዳሙ እያለው ሥጋ ግን የማይበላበት፤
- የላመ የጣመ፥ የጣፈጠ፥ የተዋበ … የማይበላበት፤
- ከዓመት እስከ ዓመት አንድ ዓይነት ምግብ (መኰሪታ) የሚበላበት፤
- ታላላቅ ነገሥታት የገሠገሱበት፤
- አብርሃ ወአጽብሃ "ዳሩ እሳት መሐሉ ገነት ይሁን" ብለው የገደሙት፤
- አፄ ቴዎድሮስ የተማሩበት ያደጉበትና ኋላም የተቀበሩበት፤
- አፄ ዮሐንስ ለሃገራቸው ሲሉ መተማ ሄደው ከማረፋቸው በፊት መጥተው የተሣለሙት፤
- ንግሥተ ነገሥታት ዘውዲቱ ብዙ ንዋያት የሰጡት፤
- የበቁ አባቶች የሚኖሩበት፤ (ከብቃታቸው የተነሣ ጣሊያን የገዳሙን የውኃ ገንዳ በአውሮፕላን በቦንብ ብታጋየውም ወዲያው አውሮፕላኗን በጸሎት እዚያው በረሃ ላይ በጸሎት ዶግ አመድ አድርገው ወደ የከሰከሱበት)
- የምዕራብ ጐንደርን መልክአ ምድር በማየት አእምሮውን የሚያድሱበት፤
- በየቀኑም በቅዳሴያችን ቁርባን ሊቆረብ ሲል ይህን ታላቅ ገዳም እንዲህ እያልን እናነሳዋለን፥ እናወድሰዋልን፤ 
    - ሰላም ለክሙ ጻድቃነ ዛቲ ዕለት ኵልክሙ፤
    - ዕድ ወአንስት በበአስማቲክሙ፡፡
    - ቅዱሳነ ሰማይ ወምድር ማኅበረ ሥላሴ አንትሙ፤
    - ዝክሩነ በጸሎትክሙ በእንተ ማርያም እሙ፤
    - ተማኅጸነ ለክርስቶስ ሥጋሁ ወደሙ፡፡
- በየካቲት 27ም ጽድቃቸውና ቃልኪዳናቸው እንደ ምድር አሸዋ የበዛው፥ እንደ ሰማይ ከዋክብት ለመቊጠር የሚያስቸግረው ጻድቁ ዐምደ ሥላሴ ዘማኅበረ ሥላሴ ልደታቸውም ዕረፍታቸውም ነው፡፡
- በየካቲት 27ና በሥላሴ ክብረ በዓል ላይ ካልሆነ በቀር ወደ ማኅበረ ሥላሴ ቤተ ክርስቲያን ለመግባት ከግዝት በር ላይ 7ት ቀናት መጠበቅ ይኖርብናል፤
- ብፁዕ አባ አቡነ ዓምደ ሥላሴ ንብረቱ ገዳም ውስተ ሀቌሁ ቅንአቱ ዘአዲም፤ ያስተጋብእ ጽድቀ ዘእምኵሎሙ ቅዱሳን በጾም ወበጸሎት፤ ሀለወ በክብር ወበሰላም፡፡ /መሐረነ አብ/
- ሚያዝያ 27ት የድል ቀንን ስናስብ፤ የማይረሳው የማኅበረ ሥላሴ አበው ተአምር፦ ጣሊያን በሌሎቹ የሃገራችን ክፍሎች እንደለመደው በታላቁ ገዳማችን ማኅበረ ሥላሴ ላይ 2ት የጦር አውሮፕላኖችን ልኮ ገዳሙን ደበደበ፤ በንግሥተ ነገሥታት ዘውዲቱ የተሠራውንም የውኃ ታንከር መታ፡፡ ወዲያው የገዳሙ አበው ኀይልነ ሥላሴ፥ ወጸወንነ ሥላሴ፥ በሥመ ሥላሴ እደቀጠቅጥ ከይሴ፡፡ …. ጸሎት ወደ ጻድቁ ዐምደ ሥላሴና ወደ ቅድስት ሥላሴ አቀረቡ፡፡ በጸሎታቸው ተአምራትም ወዲያው 2ቱም አውሮፕላኖች ከገዳሙ ክልል ሳይወጡ ወድቀው ተከሰከሱ፤ ዶግ ዐምድ ሆኑ፡፡ ዛሬ ለታሪክ መዘክርነት፤ የጻድቁንን የአበውን ተአምራት ለማስታወሻነት በገዳሙ ግዝት በር ላይ የአውሮፕላኖቹ ስብርባሪዎች ተቀምጠው ይገኛሉ፡፡

## ደብረ ምጥማቅ ቅዱስ ፊልጶስ ቤተ ክርስቲያን

- በወቅቱ በአዲስ አበባ አድባራት ከፍተኛ የሆነ የቀብር ቦታ እጥረት ስለነበር 700 የሚደርሱ እድርተኞች መዘጋጃ ቤት በመሄድ ቀብር ቦታ ይሰጠን በማለት በማመልከታቸው ምክንያት ኮልፌ አጠናተራ እስላም መቃብር ፊት ለፊት ያለው ባዶ መሬት እንዲወስዱ ተፈቀደላቸው
- ነገር ግን የተፈቀደላቸው ቦታ አቶ ስፍር መዝጊያ የሚባሉ ግለሰብ ይኖሩበት ስለነበር እድርተኞቹ ቦታውን ለቀብር ቦታ እንደሚፈልጉት ገለጹላቸው። አቶ ስፍርም በህልሜ እዚህ ቦታ መኖር እንደማልችል ታይቶኝ ነበር በማለት በ45,000 ብር በመሸጥ ለቀቁላቸው
- ከዚህም በመቀጠል ፍቃድ ለማግኘት ወደ ቤተ ክህነት የዕድሩ ሊቀመንበር አቶ አበባው ግዛው እና አቶ ወልደ ሚካኤል እና ሌሎችም በመሆን በጊዜው የኢ/ኦ/ተ ፓትርያርክ የነበሩት ብፁዕ አቡነ ተክለሃይማኖት በመሄድ ስለሁኔታው በግልጽ ቦታውን እንዲባርኩላቸው ሲጠይቁ፣ 'ቤተ ክርስቲያን በሌለበት የሰው መቃብር ቦታ አይሠራም' ብለው ከለከሉ
- ዕድሩ ከተወሰኑ ውይይቶች በኋላ የአቶ ስፍር መዝጊያን ቤት እንደ ቤተ ክርስቲያን ለመጠቀም አቡነ ተክለ ሃይማኖትን ጠይቀው ተፈቅዶላቸው፣ ፓትርያርኩ ራሳቸው የካቲት 20 ቀን 1978 ዓ.ም ሃያ አራት ሊቃነ ጳጳሳት በማስከተል የዲያቆኑን የቅዱስ ፊልጶስ ታቦትን አምጥተው ቤተ ከርስቲያኑን መሠረቱት
- በዕለቱም ጥቅምት 14 እረፍቱ፣ የካቲት 20 ቅዳሴ ቤቱ በጋራ እንዲያከብሩ በማሳሰብ ተናገሩ
- ትልቁ ቤተ መቅደስም ሲሠራ ቆይቶ በጥቅምት 14፣ 2000 ዓ.ም. ተጠናቆ አገልግሎት ጀምሯል

## በጎል ሰከበ ደብረ መንክራት ሚጣቅ ቅዱስ አማኑኤል ቤተ ክርስቲያን

- በኢትዮጵያ ምድር በስተሰሜን ምዕራብ በሱዳን  በኩል የመጣ የአንበጣ መንጋ እስከ መሐል ሐገር ደርሶ ነበር 
- የከፋ የሚያደርገው ሰብል ሳይሰበሰብ አዝመራም ከመሬት ሳይነሳ ነው። ምድሪቱ ከል ለበሰች ጭንቅ ሆነ ወራቱ ጥቅምት መግቢያ ነው። ንጉሠ ሸዋ ሣሕለ ሥላሴ ወደ ተአምረኛው ሚጣቅ አማኑኤል ወርደው እጣን መገበሪያውን ይዘው አባቶቼ እዘኑልኝ አልቅሱልኝ ሕዝቤ በረሐብ ሊረግፍ ነው ብለው እንደውም እንባቸውን በእጃቸው አቁተው እጣኑን በእንባቸው አርሰው አንድ ስዕለት ተሳሉ ይህ የአንበጣ መንጋ አንድ ጥፋት ሳያደርስ ከጠፋ አምላኬ ቅዱስ አማኑኤል በአዋጅ ጥቅምት 28 በዓልህ እንዲከበር አደርጋለሁ ብለው ተሳሉ ውሎ ሳያድር የአንበጣው መንጋ ከኢትዮጵያ ምድር አንድም ጉዳት ሳያደርስ ጠፋ ከዛ ዘመን ጀምሮ ጥቅምት አማኑኤል ንግሥ ነው አንዳንድ ጨዋዎች ጽጌ ስለሆነ ነው ንግሡ ይላሉ የበዓሉ መሠረት ግን ይህ ነው የእግዚአብሔር ተአምራት አይደበቅም አይሰወርም
- ሚጣቅ አማኑኤል በሰሜን ሸዋ በአንኮበር ከደብረ ብርሃን ከተማ በቅርብ ርቀት የሚገኝ ታላቅ የፈውስና የተአምራት ቦታ ነው
