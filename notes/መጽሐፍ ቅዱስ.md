---
tags: [EOTC]
title: መጽሐፍ ቅዱስ
created: '2020-10-13T16:22:02.212Z'
modified: '2020-10-13T17:17:21.980Z'
---

# መጽሐፍ ቅዱስ

## ምንጮች፦

1. "የግእዝ ትርጓሜ" - 
	* ወንጌል ቅዱስ ትርጓሜ፣ ተስፋ ገብረሥላሴ ፣ 1987 ዓ.ም.
	* መጽሐፍተ ሐዲሳት ሠለስቱ፣ ትንሣኤ ማተሚያ፣ 2010 ዓ.ም.
	* የቅዱስ ጳውሎስ መጽሐፍ፣ ትንሣኤ ማተሚያ፣ 2010 ዓ.ም.
	
2. "የ2000 ትርጓሜ" - በመጽሐፍ ቅዱስ ማኅበር ረዳትነት በኢ/ኦ/ተ/ቤ/ክ ሊቃውንት ጉባኤ ሰብሳቢነት የቤተ ክርስቲያንን ሥርዓትና ቀኖና ጠብቆ የተተረጐመ

3. "የቀድሞ አማርኛ" - በመጽሐፍ ቅዱስ ማኅበር በ1956 ዓ.ም. የአባ ሮሜ (አባ አብርሃም) ትርጓሜን በቀላል አማርኛ ታርሞ እንደገና የታተመ

## አሻሚ ትርጓሜዎች

1. ሉቃ 1፥46
    * የግእዝ ትርጓሜ፦ ወትቤ ማርያም ታዓብዮ ነፍስየ ለእግዚአብሔር
    * የ2000 ትርጓሜ፦ ማርያምም እንዲህ አለች፥ "ሰውነቴ እግዚአብሔርን ታከብረዋለች።
    * የቀድሞ አማርኛ፦ ማርያምም እንዲህ አለች፥ "ነፍሴ ጌታን ታከብረዋለች።
2. ማር 16፥2
    * የግእዝ ትርጓሜ፦ ወሖራ ወአንግሃ ጥቀ ሐዊረ ኀበ መቃብር በእሑድ ሰንበት
    * የ2000 ትርጓሜ፦ በእሑድ ሰንበትም እጅግ ማልደው ፀሐይ በወጣ ጊዜ፥ ወደ መቃብር ሄዱ።
    * የቀድሞ አማርኛ፦ ከሳምንቱም በፊተኛው ቀን እጅግ በማለዳ ፀሐይ ከወጣ በኋላ ወደ መቃብር መጡ።
3. ዮሐ 2፥1
    * የግእዝ ትርጓሜ፦ ..እሙ ለእግዚእ ኢየሱስ ... ወጸውእዎ ለእግዚእ ኢየሱስ ወለአርዳኢሁኒ ውስተ ከብካብ ... ወሶበ ኀልቀ ወይኖሙ ትቤሎሙ እሙ ለእግዚእ ኢየሱስ ... ወይቤላ እግዚእ ኢየሱስ ምንት ብየ ምስሌኪ ... ወይቤሎሙ እግዚእ ኢየሱስ ለእለ ይትለአኩ ምልዕዎንኬ ለእላ መሳብክት ማየ።
    * የ2000 ትርጓሜ፦ ...የጌታችን የኢየሱስ እናትም ... ጌታችን ኢየሱስና ደቀ መዛሙርቱም ... የወይን ጠጃቸው ባለቀ ጊዜ እናቱ ጌታችን ኢየሱስን ... ጌታችን ኢየሱስም፥ "አንቺ ሆይ... ጌታችን ኢየሱስም "ጋኖቹን ውኃ ሙሉአቸው" አላቸው...
    * የቀድሞ አማርኛ፦ የኢየሱስም እናት ... ኢየሱስም ደግሞ ደቀ መዛሙርቱም ... የወይን ጠጅም ባለቀ ጊዜ የኢየሱስ እናት ... ኢየሱስም "አንቺ ሴት፥ ... ኢየሱስም "ጋኖቹን ውኃ ሙሉአቸው" አላቸው …
4. ዮሐ 2፥10
    * የግእዝ ትርጓሜ፦ ወይቤሎ ኵሉ ሰብእ ዘይሤኒ ወይነ ያቀድም አስትዮ ወእምድኅረ ሰክሩ ያሰቲ ዘይቴሐት [ትርጓሜ፦ ከጠገቡ በኋላ ግን ተራውን ያጠጣል]
    * የ2000 ትርጓሜ፦ አሳዳሪውም ሰው ሁሉ መልካሙን የወይን ጠጅ አስቀድሞ ያጠጣል፤ ከጠገቡ በኋላም ተርታውን ያመጣል
    * የቀድሞ አማርኛ፦ አሳዳሪው ሙሽራውን ጠርቶ፤ ሰው ሁሉ አስቀድሞ መልካሙን የወይን ጠጅ ያቀርባል፥ ከሰከሩም በኋላ መናኛውን
5. ሐዋ 28፥31
    * የግእዝ ትርጓሜ፦ ወይጼውዖሙ ለመንግሥተ እግዚአብሔር ወይሰብክ ወይሜህር በእንተ እግዚእነ ኢየሱስ ክርስቶስ እንዘ ክሡተ ይነግር ወአልቦ ዘይከልኦ። [32] እስመ ውእቱ ቦአ ኀበ ኔሮን በቀዳማይ ጊዜ ወሞአ ወሖረ በሰላም ወነበረ እምድኅረዝ ኑኀ ክልኤቱ ዓመት ወወፅአ። [33] ወእምዝ ተመይጠ ወአጥመቀ አዝማዲሁ ለኔሮን ወስምዐ ኮነ በሰይፍ ዕጉሠ።
    * የ2000 ትርጓሜ፦ ማንም ሳይከለክለው የእግዚአብሔርን መንግሥት ይሰብክ ነበር፤ ስለ ጌታችን ስለ ኢየሱስ ክርስቶስም እጅግ ገልጦ ያስተምር ነበር። [32] ጳውሎስም በመጀመርያ ጊዜ ወደ ኔሮን ቄሣር ገብቶ ነበርና ረትቶ በሰላም ሄደ፤ [33] ከዚህም በኋላ ወደ ሮም ተመልሶ የኔሮን ቄሣር ዘመዶችን አጠመቀ፤ በኔሮን ትእዛዝም በሰይፍ ተመትቶ መከራውንም ታግሶ ሰማዕት ሆነ። [ቍጥር 32 ጀምሮ በአንዳንድ የግእዝ ዘርዕ ብቻ የሚገኝ ነው]
    * የቀድሞ አማርኛ፦ ማንም ሳይከለክለው የእግዚአብሔርን መንግሥት እየሰበከ ስለ ጌታ ስለ ኢየሱስ ክርስቶስ እጅግ ገልጦ ያስተምር ነበር።
6. ገላ 5፥19
    * የግእዝ ትርጓሜ፦ ወይትዐወቅ ምግባሩ ለሥጋ ዝሙት ርኵስ፣ ወምርዓት፣ ወእጣዕዎ (ጣዖት ማምለክ)፣ ሥራይ፣ ጽልዕ (ትርጓሜ፦ ሰው መጣላት)፣ ትዝኅርት፣ ትውዝፍት፣ ቅንዓት፣ መዓት፣ ኑፋቄ (ትርጓሜ፦ ጥርጥር)፣ ተቃኅዎ (ትርጓሜ፦ ሥጋዊ ፉክክር)፣ ተሐምሞ (ትርጓሜ፦ ምቀኝነት)፣ ተቃትሎ፣ ስከረት፣ ወዘአምሳሊሁ ለዝንቱ።
    * የ2000 ትርጓሜ፦ የሥጋም ሥራው ይታወቃል፤ እርሱም ዝሙት፣ ርኵሰት፣ መዳራት፣ [20] ጣዖት ማምለክ፣ ሥራይ ማድረግ፣ መጣላት፣ ኵራት፣ የምንዝር ጌጥ፣ ቅናት፣ ቊጣ፣ ጥርጥር፣ ፉክክር፣ ምቀኝነት፣ መጋደል፣ ስካር፣ ይህንን የመሰለ ሁሉ ነው።
    * የቀድሞ አማርኛ፦ የሥጋ ሥራም የተገለጠ ነው። እርሱም ዝሙት፣ ርኵሰት፣ መዳራት፣ ጣዖትን ማምለክ፣ ምዋርት፣ ጥል፣ ክርክር፣ ቅንዓት፣ ቍጣ፣ አድመኛነት፣ መለያየት፣ መናፍቅነት፣ ምቀኝነት፣ መግደል፣ ስካር፣ ዘፋኝነት፣ ይህንንም የሚመስል ነው።
7. 2 ጢሞ 4፥6
    * የግእዝ ትርጓሜ፦ ወአንሰ ወዳአኩ ወሠለጥኩ። ወበጽሐኒ ዕድሜየ ለአዕርፎ። ሠናየ ገድለ ተጋደልኩ። በድርየኒ ፈጸምኩ። ወሃይማኖትየኒ ዐቀብኩ።
    * የ2000 ትርጓሜ፦ እኔ ፈጽሜ ግዳጄን ጨርሻለሁ፤ የማርፍበት ዕድሜዬም ደርሶአል። መልካሙን ገድል ተጋድያለሁ፤ ሩጫዬንም ጨርሻለሁ፤ ሃይማኖቴንም ጠብቄአለሁ።
    * የቀድሞ አማርኛ፦ የምሄድበትም ጊዜ ደርሷል። መልካሙን ገድል ተጋድያለሁ፣ ሩጫውን ጨርሼአለሁ፣ ሃይማኖትን ጠብቄአለሁ
8. ማቴ 5፥22
    * የግእዝ ትርጓሜ፦ ወአንሰ እብለክሙ ኵሉ ዘያምፅዕ እኅዋሁ በከንቱ ረስሐ ውእቱ ኵነኔ (ትርጓሜ፦ የሚገባ እና የማይገባ ቍጣ አለና በከንቱ አለ)
    * የ2000 ትርጓሜ፦ በወንድሙ ላይ በከንቱ የሚቈጣ ሁሉ እርሱ ይፈረድበታል
    * የቀድሞ አማርኛ፦ እኔ ግን እላችኋለሁ፤ በወንድሙ ላይ የሚቈጣ ሁሉ ፍርድ ይገባዋል
9. ይሁ 1፥3
    * የግእዝ ትርጓሜ፦ አኀዊነ በኵሉ አስተፋጠንኩ ከመ እጽሐፍ ለክሙ በእንተ ሕይወተ ኵልነ፤ እስመ ጥቀ እጽሕፍ ለክሙ ጽሁቀ፤ ወአስተበቊዐክሙ ከመ ትትቀነይዋ ለእንተ ተውሀበት ለቅዱሳን ሃይማኖት።
    * የ2000 ትርጓሜ፦ ወንድሞቻችን ሆይ፥ ስለ ሁላችን መዳን እጽፍላችሁ ዘንድ በሁሉ ተፋጠንሁ፤ እጅግ ተግቼ እጽፍላችኋለሁና፥ ለቅዱሳን የተሰጠችውንም ሃይማኖት ትጋደሉላት ዘንድ እማልዳችኋለሁ።
    * የቀድሞ አማርኛ፦ ወዳጆች ሆይ፥ ስለምንካፈለው ስለ መዳናችን ልጽፍላችሁ እጅግ ተግቼ ሳለሁ፥ ለቅዱሳን አንድ ጊዜ ፈጽሞ ስለተሰጠ ሃይማኖት እንድትጋደሉ እየመከርኋችሁ እጽፍላችሁ ዘንድ ግድ ሆነብኝ።
10. ዘዳ 5፥16
    * የግእዝ ትርጓሜ፦ ወኢትሑር ኀበ ብእሲተ ብእሲ፣ [17] ወኢትቅተል ነፍሰ
    * የ2000 ትርጓሜ፦ አታመንዝር፣ [17] ነፍስ አትግደል
    * የቀድሞ አማርኛ፦ አትግደል፣ [18] አታመንዝር
11. ዘፀ 20፥14
    * የግእዝ ትርጓሜ፦ ወኢትዘሙ (ትርጓሜ፦ አትሰስን አታመንዝር)
    * የ2000 ትርጓሜ፦ አታመንዝር
    * የቀድሞ አማርኛ፦ አታመንዝር
12. ሮሜ 8፥34
    * የግእዝ ትርጓሜ፦ ኢየሱስ ክርስቶስ ... ወይትዋቀስ በእንቲአነ (ትርጓሜ፦ ስለእኛ ይከራከራል፤ መከራከርስ የለም ስለኛ በዕለተ ዐርብ ባደረገው ተልእኮ ፍጹም ዋጋችንን የምናገኝ ስለሆነ)
    * የ2000 ትርጓሜ፦ ስለእኛ የሚፈርደው ኢየሱስ ክርስቶስ ነው። (ግሪኩ "የሚማልደው" ይላል)
    * የቀድሞ አማርኛ፦ ደግሞም ስለእኛ የሚማልደው ኢየሱስ ክርስቶስ ነው
13. 1 ዮሐ 2፥1
    * የግእዝ ትርጓሜ፦ ደቂቅየ ዘንተ እጽሕፍ ለክሙ ከመ ኢትአብሱ፣ ወእመኒ ቦ ዘአበሰ ጰራቅሊጦስ ብነ ኀበ አብ ኢየሱስ ክርስቶስ፤ ጻድቅ ውእቱ ይኅድግ ለነ ኃጣውኢነ (ትርጓሜ፦ በድሎ ንስሓ የገባ ሰው ቢኖር ኀጢአታችንን የሚያስተሠርይልን ኢየሱስ ክርስቶስ ከአብ ዘንድ የሚሰድልን ጰራቅሊጦስ አለን። አንድም አብ (አባታችን) ኢየሱስ ክርስቶስ የሚሰጠን ጰራቅሊጦስ አለን። አንድም ከአብ ጋራ የሚሰጠን ጰራቅሊጦስ አለን። ጰራቅሊጦስ ማለት መንጽሒ መጽንዒ መስተፍሥሒ መስተሥርይ ከሣቲ ናዛዚ ማለት ነው)
    * የ2000 ትርጓሜ፦ ልጆቼ ሆይ፥ እንዳትበድሉ ይህን እጽፍላችኋለሁ፤ የሚበድልም ቢኖር ከአብ ዘንድ ጰራቅሊጦስ አለን፤ ኢየሱስ ክርስቶስም ኀጢአታችንን ያስተሰርይልን ዘንድ ጻድቅ ነው። (ግሪኩ "ማንም ኀጢአትን ቢያደርግ ከአብ ዘንድ ጰራቅሊጦስ አለን፤ እርሱም ጻድቅ ኢየሱስ ክርስቶስ ነው" ይላል።)
    * የቀድሞ አማርኛ፦ ልጆቼ ሆይ፥ ኀጢአትን እንዳታደርጉ ይህንን እጽፍላችኋለሁ። ማንም ኀጢአትን ቢያደርግ ከአብ ዘንድ ጠበቃ አለን እርሱም ጻድቅ የሆነ ኢየሱስ ክርስቶስ ነው።
14. 1 ዮሐ 5፥7-8
    * የግእዝ ትርጓሜ፦ እስመ ሠለስቱ እሙንቱ እለ ይከውኑ ስምዐ [8] መንፈስ ወማይ ወደም። ወሠለስቲሆሙ አሐዱ እሙንቱ።
    * የ2000 ትርጓሜ፦ መንፈስም እውነት ነውና የሚመሰክረው መንፈስ ነው። ምስክር የሚሆኑ ሦስት ናቸውና፤ እነርሱም፦ መንፈስ፣ ውኃና ደም ናቸው፤ ሦስቱም አንድ ናቸው።
    * የቀድሞ አማርኛ፦ መንፈስ እውነት ነውና የሚመሰክረው መንፈስ ነው። [8] የሚመሰክሩት መንፈሱና ውኃው ደሙም ሦስት ናቸውና፤ ሦስቱም በአንድ ይስማማሉ።
15. መዝ 86፥1-3
    * የግእዝ ትርጓሜ፦ መሠረታቲሃ ውስተ አድባር ቅዱሳን። [2] ያበድሮን እግዚአብሔር ለአናቅጸ ጽዮን። እምኵሉ ተዓይኒሁ ለያዕቆብ [3] ነኪር ነገሩ በእንቲአኪ ሀገረ እግዚአብሔር። (ትርጓሜ፦ ስለ ሕዝቅያስ፣ ስለ ትሩፋን፣ ስለእመቤታችን፣ ስለ ምእመናን ተናግሮታል)
    * የ2000 ትርጓሜ፦ መሠረቶቿ በተቀደሱ ተራሮች ናቸው፤ [2] ከያዕቆብ ድንኳኖች ይልቅ፣ እግዚአብሔር የጽዮንን ደጆች ይወድዳቸዋል። [3] የእግዚአብሔር ከተማ ሆይ፣ ስለአንቺ የተነገረው ነገር ድንቅ ነው።
    * የቀድሞ አማርኛ፦ መሠረቶቹ በተቀደሱ ተራሮች ናቸው። [2] ከያዕቆብ ድንኳኖች ይልቅ፥ እግዚአብሔር የጽዮንን ድጆች ይወድዳቸዋል። [3] የእግዚአብሔር ከተማ ሆይ፥ በአንቺ የተከበረ ነገር ይበላል።
16. ቀሌምንጦስ
    * የግእዝ ትርጓሜ፦ እትወለድ እም ወለተ ወለትከ 
    * አማርኛ ትርጓሜ፦ ከልጅ ልጅህ ተወልጄ
17. ዮና 3፥10
    * የግእዝ ትርጓሜ፦ ወርእየ እግዚአብሔር ምግባሮሙ ከመ ነስሑ እምፍኖቶሙ እኩይ፣ እግዚአብሔርኒ ነስሐ እምነ ዘነበበ እኩየ ላዕሌሆሙ ከመ ይግበር (ትርጓሜ፦ እግዚአብሔርም በእርሳቸው ላይ ያደርገው ዘንድ ከተናገረው ክፉ ነገር ከማድረግ ተመለሰ)
    * የ2000 ትርጓሜ፦ እግዚአብሔርም ከክፉ መንገዳቸው እንደ ተመለሱ ሥራቸውን አየ፤ እግዚአብሔርም ያደርግባቸው ዘንድ ከተናገረው ክፉ ነገር ተመለሰ፤ አላደረገውምም።
    * የቀድሞ አማርኛ፦ እግዚአብሔርም ከክፉ መንገዳቸው እንደተመለሱ ሥራቸውን አየ፤ እግዚአብሔርም ያደርግባቸው ዘንድ በተናገረው ክፉ ነገር ተጸጽቶ አላደረገውም።
    * KJV፦ And God saw their works, that they turned from their evil way; and God repented of the evil, that he had said that he would do unto them; and he did it not.
18. ኢዩ 2፥28
    * የግእዝ ትርጓሜ፦ ወእምድኅረ ዝንቱ እክዑ እምነ መንፈስየ ላዕለ ኵሉ ዘሥጋ (ትርጓሜ፦ ከሰባ ዘመን በኋላ ረድኤቴን መንፈስ ቅዱስን በሥጋዊ በደማዊ ላይ ሁሉ አሣድራለሁ፤ አንድም አምስት ሺህ አምስት መቶ ዘመን በኋላ መንፈስ ቅዱስን በፍጥረቱ ሁሉ አሳድራለሁ)
    * 2000 ትርጓሜ፦ ከዚህም በኋላ እንዲህ ይሆናል፤ መንፈሴን በሥጋ ለባሽ ሁሉ ላይ አፈስሳለሁ
    * የቀድሞ አማርኛ፦ ከዚህም በኋላ እንዲህ ይሆናል፤ መንፈሴን በሥጋ ለባሽ ሁሉ ላይ አፈስሳለሁ
19. ሉቃ 11፥4
    * የግእዝ ትርጓሜ፦ ከመ ንሕነኒ ንኅድግ ለዘአበሰ ለነ (ትርጓሜ፦ እኛም የበደለንን ይቅር እንል ዘንድ፤ አንድም ያለ እግዚአብሔር ፈቃድ አይሆንም ብሎ ይቅር እንድንል አድርገን)
    * የ2000 ትርጓሜ፦ እኛም የበደለንን ሁሉ ይቅር እንድንል በደላችንን ይቅር በለን።
    * የቀድሞ አማርኛ፦ ኃጢአታችንን ይቅር በለን፣ እኛ ደግሞ የበደሉንን ሁሉ ይቅር ብለናልና
20. ማቴ 6፥12
    * የግእዝ ትርጓሜ፦ ከመ ንሕነኒ ንኅድግ ለዘአበሰ ለነ (ትርጓሜ፦ እኛም የበደለንን ይቅር እንል ዘንድ፤ አንድም ያለ እግዚአብሔር ፈቃድ አይሆንም ብሎ ይቅር እንድንል አድርገን)
    * የ2000 ትርጓሜ፦ እኛም የበደሉንን ይቅር እንደምንል
    * የቀድሞ አማርኛ፦ እኛም ደግሞ የበደሉንን ይቅር እንደምንል በደላችንን ይቅር በለን
21. ሮሜ 15፥19
    * የግእዝ ትርጓሜ፦ ወዘከመ መሀርኩ በኢየሩሳሌም እስከ እድያሚሃ ለኢያሪኮ (ትርጓሜ፦ በኢየሩሳሌም እስከ ኢያሪኮ አውራጃ ድረስ እንዳስተማርሁ፣ ምነው ወበዛቲ ዕለት በጽሐ ጳውሎስ ሃገረ ዕልዋሪቆን ዘውእቱ ጽንፈ ምድር ይል የለም ቢሉ ይህች ኢያሪኮ አያይዛ ከጽንፈ ምድር የምታደርስ ስለኾነ)
    * የ2000 ትርጓሜ፦ ከኢየሩሳሌም አውራጃዎች ጀምሬ እስከ እልዋሪቆን ድረስ እንደ አስተርማርሁ
    * የቀድሞ አማርኛ፦ ስለዚህ ከኢየሩሳሌም ጀምሬ እስከ እልዋሪቆን ድረስ እየዞርሁ የክርስቶስን ወንጌል ፈጽሜ ሰብኬአለሁ
    * KJV፦ so that from Jerusalem, and round about unto Illyricum, I have fully preached the gospel of Christ. (ዊኪፒዲያ የዛሬዎቹን አልባኒያንና ክሮሺያን የሚያካልል የሮም መንግሥት ግዛት እንደነበር ይናገራል)
22. መዝ 67፥31
    * የግእዝ ትርጓሜ፦ ይምጽኡ ተናብልት እምብግብፅ ኢትዮጵያ ታበጽሕ እደዊሃ ኀበ እግዚአብሔር (በጽሐ = ደረሰ፣ ታበጽሕ = ታደርሳለች ማለት ነው፤ መዘርጋቱንማ ሁሉም ይዘረጋል፣ ታደርሳለች ማለቱ ጸሎቷ የሚሰማላት መሆኑን ያጠይቃል)
    * የ2000 ትርጓሜ፦ መልእክተኞች ከግብፅ ይምጡ፤ ኢትዮጵያ እጆችዋን ወደ እግዚአብሔር ትዘረጋለች
    * የቀድሞ አማርኛ፦ መኳንንት ከግብፅ ይመጣሉ፤ ኢትዮጵያ እጆችዋን ወደ እግዚአብሔር ትዘረጋለች
23. 1 ሳሙ 16፥2
    * የግእዝ ትርጓሜ፦ ወይቤሎ እግዚአብሔር ንሣእ ምስሌከ ክልኤተ ዕጓላተ ላሕም፣ ወትብል እሡዕ ለእግዚአብሔር መጻእኩ
    * የ2000 ትርጓሜ፦ እግዚአብሔርም፥ "አንዲት ጊደር ይዘህ ሂድና፦ 'ለእግዚአብሔር እሠዋ ዘንድ መጣሁ' በል።
    * የቀድሞ አማርኛ፦ እግዚአብሔርም አንዲት ጊደር ይዘህ ሂድና፣ ለእግዚአብሔር እሠዋ ዘንድ መጣሁ በል
24. 1 ሳሙ 15፥35
    * የግእዝ ትርጓሜ፦ 
    * የ2000 ትርጓሜ፦ ሳሙኤልም አጋግን በእግዚአብሔር ፊት በጌልጌላ ወጋው። ሳሙኤልም ወደ አርማቴም ሄደ፤ ሳኦልም ወደ ቤቱ ወደ ገባዖን ወጣ። ሳሙኤልም እስከ ሞተበት ቀን ድረስ ሳኦልን ለማየት ዳግመኛ አልሄደም፤ ሳሙኤልም ለሳኦል አለቀሰ፤ እግዚአብሔርም በእስራኤል ላይ ሳኦልን ስላነገሠ ተጸጸተ።
    * የቀድሞ አማርኛ፦ ሳሙኤልም አጋግን በእግዚአብሔር ፊት በጌልገላ ቈራረጠው። ሳሙኤልም ወደ አርማቴም ሄደ፤ ሳኦልም ወደ ቤቱ ወደ ጊብዓ ወጣ። ሳሙኤልም እስከ ሞተበት ቀን ድረስ ሳኦልን ለማየት ዳግመኛ አልሄደም፥ ሳሙኤልም ለሳኦል አለቀሰ፤ እግዚአብሔርም በእስራኤል ላይ ሳኦልን ስላነገሠ ተጸጸተ።
25. ዮሐ 4፥4 
    * የግእዝ ትርጓሜ፦ ወእንዘ ሀለዎ ይኅልፍ እንተ ሰማርያ
    * የ2000 ትርጓሜ፦ በሰማርያ በኩልም ሲያልፍ ሳለ
    * የቀድሞ አማርኛ፦ በሰማርያም ሊያልፍ ግድ ሆነበት (ጌታችን ግድ የሚሆንበት ነገር የለም)
26. ዮሐ 14፥6 
    * የግእዝ ትርጓሜ፦ ወይቤሎ እግዚእ ኢየሱስ አነ ውእቱ ፍኖተ ጽድቅ ወሕይወት፤ ወአልቦ ዘይመጽእ ኀበ አብ ዘእንበለ እንተ ኀቤየ (ትርጓሜ፦ የአንድነት የሦስትነት ባለቤት እኔ ነኝ፤ እኔን ተወላዲ ካላለ አብን ወላዲ የሚለው የለም)
    * የ2000 ትርጓሜ፦ ጌታችን ኢየሱስም እንዲህ አለው፥ "የእውነትና የሕይወት መንገድ እኔ ነኝ፤ በእኔ በኩል ካልሆነ በቀር ወደ አብ የሚመጣ የለም። (ግሪኩ፦ እኔ መንገድ፥ እውነትና ሕይወትም ነኝ ይላል)
    * የቀድሞ አማርኛ፦ ኢየሱስም፥ እኔ መንገድና እውነት ሕይወትም ነኝ፤ በእኔ በቀር ወደ አብ የሚመጣ የለም።
27. ዘፍ 18፥8 
    * የግእዝ ትርጓሜ፦ ወአምጽእ ዕቋነ ወመዓረ፣ ወውእተ ላሕመ ዘግረ አቅረበ ሎሙ ወበልዑ  (ትርጓሜ፦ ማር የኦሪት፣ ቅቤ የወንጌል ምሳሌዎች ናቸው)
    * የ2000 ትርጓሜ፦ እርጎና መዓር፣ ያን ያዘጋጀውንም ጥጃ አመጣ፤ በፊታቸውም አቀረበው ... እነርሱም በሉ። (ግሪክ ሰባ ሊቃውንት እና ዕብራውያን 'ቅቤና ወተት' ይላል)
    * የቀድሞ አማርኛ፦ እርጎና ወተትም፣ ያዘጋጀውንም ጥጃ አመጣ፣ በፊታቸውም አቀረበው ... እነርሱም በሉ።
28. 1 ሳሙ 1፥1
    * የግእዝ ትርጓሜ፦ ወሀሎ አሐዱ ብእሲ …  (በዋዌ / አያያዥ ይጀምራል)
    * የ2000 ትርጓሜ፦ በተራራማው በኤፍሬም ሀገር ከአርማቴም መሴፋ የሆነ አንድ ሰው ነበረ
    * የቀድሞ አማርኛ፦ በተራራማው በኤፍሬም አገር ከአርማቴም መሴፋ የሆነ ስሙ ሕልቃና የተባለ ኤፍሬማዊ ሰው ነበረ
29. 1 ኢዮ 1፥1 
    * የግእዝ ትርጓሜ፦ ወሀሎ አሐዱ ብእሲ ዘብሔረ አውስጢድ ዘስሙ ኢዮብ …  (በዋዌ / አያያዥ ይጀምራል) (ትርጓሜ፦ አውስጢድ ከተማው ነው፤ መላው ኤዶምያስ ይባላል፣ ሀገረ ዖፅ፣ ኦስም ይላል)
    * የ2000 ትርጓሜ፦ አውስጢድ በሚባል ሀገር ስሙ ኢዮብ የተባለ አንድ ሰው ነበረ (ዕብራይስጡ ዖፅ ይላል)
    * የቀድሞ አማርኛ፦ ዖፅ በሚባል አገር ስሙ ኢዮብ የተባለ አንድ ሰው ነበረ
30. ዳን 13፥1 / ሶስና 1፥1
    * የግእዝ ትርጓሜ፦ ወሀሎ አሐዱ ብእሲ ዘይነብር በባቢሎን ዘስሙ ኢዮአቄም   (በዋዌ / አያያዥ ይጀምራል)
    * የ2000 ትርጓሜ፦ በባቢሎን የሚኖር ስሙ ኢዮአቄም የሚባል አንድ ሰው ነበረ።
    * የቀድሞ አማርኛ፦ (መጽሐፉን አይቀበሉትም)
31. መዝ 50፥8
    * የግእዝ ትርጓሜ፦ ታሰምዐኒ ትፍሥሕተ ወሐሤተ። ወይትፌሥሑ አዕፅምተ ጻድቃን። (ትርጓሜ፦ የጻድቃን ወገኖች። አንድም ሕዋሳት ደስ ይላቸዋል።)
    * የ2000 ትርጓሜ፦ ሐሤትንና ደስታን አሰማኝ፥ የጻድቃን አጥንቶች ደስ ይላቸዋል።
    * የቀድሞ አማርኛ፦ ሐሤትንና ደስታን አሰማኝ፥ የሰበርሃቸውም አጥንቶቼ ደስ ይላቸዋል።
32. ዮሐ 21፥17
    * የግእዝ ትርጓሜ፦ ወይቤሎ እግዚእ ኢየሱስ ረዐይኬ አባግዕየ (ትርጓሜ፦ ለጊዜው አሥሩን ሐዋርያትን፣ ፍጻሜው መላው መምህራንን)… ወይቤሎ ረዐይኬ መሐስእየ (ትርጓሜ፦ ለጊዜው 72ቱን አርድእት ጠብቅ ሲለው ነው) ... ወይቤሎ ረዐይኬ አባግዕትየ (ትርጓሜ፦ ለጊዜው 36ቱን ቅዱሳት አንስት ጠብቅ ሲለው ነው) (መሐስእ ማለት ጥቦት፣ የበግ ግልገል)
    * የ2000 ትርጓሜ፦ "በጎቼን ጠብቅ" አለው … "ጠቦቶቼን አሰማራ" አለው … "እንኪያስ ግልገሎቼን ጠብቅ" አለው
    * የቀድሞ አማርኛ፦ ኢየሱስም፦ ግልገሎቼን አሰማራ አለው … ጠቦቶቼን ጠብቅ አለው … በጎቼን አሰማራ።
33. ምሳ 2፥11
    * የግእዝ ትርጓሜ፦ ወበምክር ሠናይ ተዓቅበከ፤ ወበህሊና ጽድቅ ትከድነከ (በአያያዥ መጀመሩ ስለ ጥበብ እየተናገረ ነበርና ነው፤ በ መኖሩንም አስተውል)
    * የ2000 ትርጓሜ፦ መልካም ምክር ትጠብቅሃለች፤ የተቀደሰች ማስተዋልም ትጋርድሃለች
    * የቀድሞ አማርኛ፦ ጥንቃቄ ይጠብቅሃል፤ ማስተዋልም ይጋርድሃል
34. ዮሐ 1፥5
    * የግእዝ ትርጓሜ፦ ወብርሃንሰ ዘውስተ  ጽልመት ያበርህ ወያርኢ፤ ወጽልመትኒ ኢይረክቦ ወኢይቀርቦ (ትርጓሜ፦ በሥነ ፍጥረት  የሚመራመርን ሰው ድንቅዉርና አያገኘውም፤ ስንኳ ሊያገኘው አይደርስበትም)
    * የ2000 ትርጓሜ፦ ብርሃንም በጨለማ ያበራል፤ ጨለማም አላገኘውም
    * የቀድሞ አማርኛ፦ ብርሃንም በጨለማ ያበራል፤ ጨለማም አላሸነፈውም
35. ዮሐ 1፥13
    * የግእዝ ትርጓሜ፦ ወኢ እም ሥምረተ ብእሲ ወብእሲት (ወንድና ሴት ተዋሕደው ከሚሠሩት ሥራ)
    * የ2000 ትርጓሜ፦ ከወንድና ከሴት ፈቃድ አልተገኙም
    * የቀድሞ አማርኛ፦ ከወንድ ፈቃድ አልተወለዱም
36. ሐዋ 2፥17
    * የግእዝ ትርጓሜ፦ ወይከውን እምድኅረ ዝ መዋዕል ይቤ እግዚአብሔር እሰውጥ እምነ መንፈስየ ዲበ ኵሉ ዘሥጋ
    * የ2000 ትርጓሜ፦ በኋለኛዪቱ ቀን እንዲህ ይሆናል ይላል እግዚአብሔር፦ ሥጋን በለበሰ ሁሉ ላይ ከመንፈሴ አፈሳለሁ
    * የቀድሞ አማርኛ፦ እግዚአብሔር ይላል፦ በመጨረሻው ቀን እንዲህ ይሆናል፤ ሥጋ በለበሰ ሁሉ ላይ ከመንፈሴ አፈሳለሁ
37. 

## ጠቅላላ መረጃዎች

* የምዕራፍ ብዛት
* አንድ ምዕራፍ ብቻ ያላቸው መጻሕፍት፦
  * የይሁዳ መልዕክት
	* የቅዱስ ጳውሎስ መልእክት ወደ ፊልሞና
	* የቅዱስ አብድዩ ትንቢት
  * ስ

## የመጽሐፍ ቅዱስ የትርጕም ሥራዎች

1. **የሰባው ሊቃናት ትርጓሜ (Septuagint)** - "ሴፕቷጊንት" ቃሉ "ሴፕቷጊንታ" ከሚለው የሮማይስጥ ቃል የተገኘ ሲሆን ሰባ ማለት ነው።
    * አልፎ አልፎ LXX (70) በሚል የሮማይስጥ ቊጥር አጻጻፍ ይጻፋል።
    * የጽርዕ ብሉይ ኪዳን በመባልም ይታወቃል።
    * በግብጹ ንጉሥ በጥሊሞስ 2ኛ ትዕዛዝ ተዘጋጀ
    * በጥሊሞስ 1ኛ የታላቁ እስክንድር ጄኔራል በመቄዶንያ (ግሪክ) የነበረ ሲሆን፣ በኋላ ላይ ወደ እስክንድርያ መጥቶ  ክሊዮፓትራ በ30 ቅ.ል.ክ. እስከሞተችበት ድረስም የበጥሊሞስን ሥርወ መንግሥት መሥርቷል።
    * የሉቃ 2፥22 ትርጓሜ፦
      * በጥሊሞስ የተባለ ገናና ንጉሥ ይህንን ዓለም እንደ ሰም አቅልጦ እንደ ገል ቀጥቅጦ ሲገዛ ቋንቋን ሁሉ ያውቅ ነበር። 
      * ምን ቀረኝ ብሎ ሲጠይቅ ብዙ ጥበብ ብዙ ምሳሌ ያላቸው 46ቱ ብሉያት ቀሩህ ይሉታል። በዚያ ወራት በእስራኤል ሠልጥኖባቸው ነበርና ጸሐፍትንም መጻሕፍትንም ላኩልኝ ቢል 46ቱን መጻሕፍት ከ72 ጸሐፍት ጋር ላኩለት። 
      * ሁለቱ ከመንገድ ሙተው ሲቀሩ ሰባው ደረሱ። በጥሊሞስም ለሰባው ሊቃውንት ጥንድ ጥንድ እያደረገ አንድ ድንኳን እና ሁለት ተላላኪዎች (ሲተረጕሙ እንዳይመካከሩ) እያደረገ በ35 ድንኳን አስቀመጣቸው። 
      * በዕብራይስጥ የተጻፉትን ብሉያት ወደ ጽርዕ እንዲገለብጡ ሲሰጣቸው ለስምዖን ነቢይ የኢሳይያስ መጽሐፍ ደረሰው። 'ናሁ ትፀንስ ድንግል' የሚለው ጋር ሲደርስ ስንኳ የአሕዛብ፣ የአይሁድም ንጉሥ አይቀበለኝም ብሎ እየፋቀ 'ናሁ ትፀንስ ወለት' እያለ ሲተኛ መልአክ እየመጣ ይመልስበታል። ለአራተኛ እፍቃለሁ ሲል 'ኢትመውት ዘእንበለ ትርእይ መሢሖ ለእግዚአብሔር' ተብሎ ቃል ተገባለት።
      * በ500 ዓመቱም በእርጅና ከአልጋ ተጣብቆ ሲኖር ጌታ ተወልዶ እንደ አይሁድ ልማድ በ40 ቀኑ ወደ ቤተ መቅደስ ሲሄድ መንፈስ ቅዱስ አጽንቶት እንደ 30 ዓመት ጐልማሳ ሆኖ ከአልጋው  ተነሥቶ ወደዚያው ሄደ።
      * የስምዖን ነቢይ ልደቱ የካቲት 8 ሲከበር፣ ዕረፍቱ ጌታችን በተገረዘባት ዕለት በጥር 8 ይከበራል።
    * ይህ በንጉሥ በጥሊሞስ ይታዘዝ እንጂ ፈቃደ/ጥበበ እግዚአብሔር ነው።
    * የቤተ ክርስቲያን ሊቃውንት ለነቢዩ ስምዖን የተደረገለትን ታላቅ ሥራ ሲያደንቁ እንዲህ ይገልጹታል
```
ሰላም እብል እንዘ እዌድሶ ወእንዕዶ፤ መዝሙረ ማኅሌት በአስተዋድዶ፤ ክብረ ስምዖን ነቢይ ለክብረ ሱራፌል ዘይፈደፍዶ፤
እስመ ሐቀፈ መለኮተ ወገሠሠ ነዶ፤ እኤምኅ ሕፅኖ ወእስዕም እዶ - 
የማኅሌት መዝሙርን በማዘጋጀት እያከበርሁትና እያደነቅሁት ከሱራፌል ክብር ለሚበልጠው ለስምዖን ክብር ሰላም እላለሁ። 
እርሱ መለኮትን በእጁ ታቅፏል፤ እሳቱንም ዳሷልና እቅፎቹን እጅ እነሳለሁ፤ እጆቹንም እስማለሁ።
/መጽሐፈ ስንክሳር፣ የየካቲት ፰ ቀን አርኬ/።
```

  * የዚህ አርኬ መልእክት ኪሩቤል፣ ሱራፌል (ሰማያውያን መላእክት) በእጃቸው የማይነኩት፣ ከግርማው የተነሣ የሚንቀጠቀጡለት፣ እሳተ መለኮቱ የሚቃጥል እግዚአብሔር ወልድን ነቢዩ ስምዖን በክንዱ ለመታቀፍ በመታደሉ ክብሩ ከመላእክት እንደሚበልጥ፤ ለክብሩም የጸጋ ምስጋና እና እጅ መንሻ ማቅረብ እንደሚገባ የሚያስገነዝብ ነው።
    * የታሪክ ተመራማሪዎች ግን በበጥሊሞስ መታዘዙን አይቀበሉም። ከተጻፈባቸው የፓፒረስ ክርታሶች በመነሣትም በግብጽ ይኖሩ የነበሩ አይሁድ እንደጻፉት ብቻ ይቀበላሉ።
    * የ70ው ሊቃውንት ትርጕም መጽሐፈ ጦቢትን፣ መጽሐፈ ዮዲትን፣ መጽሐፈ አስቴርን፣ መጽሐፈ መቃብያን፣ ተረፈ ባሮክን፣ መጽሐፈ ዳንኤልን፣ ጸሎተ ምናሴን ያካተተ ነው። ነገር ግን አይሁድ ሙሉ ለሙሉ አይቀበሉትም። ፕሮቴስታንቶች ደግሞ መጀመርያ ቢቀበሉትም (ለምሳሌ የንጉሥ ጄምስ ትርጓሜ / King James Version (KJV)) በኋላ የአይሁድ ቀኖና የማይቀበላቸውን በመጣል "ፕሮቴስታንት ባይብል" የሚል ማሳተም ጀምረዋል።
    * መዝሙረ ዳዊት መጽሐፍ የ70ው ሊቃናት ትርጕም የምዕራፍ አቈጣጠር ከዕብራይስጡ (ስለዚህ ግእዙም) የምዕራፍ አቈጣጠር ይለያል። አንዳንድ መዝሙሮች በ70ው ሊቃናት እንደ አንድ ሲቈጠር በዕብራይስጡ እንደ ሁለት ተቈጥሯል። ለምሳሌ፦ በዕብራይስጡ መዝሙር 22 እና 23፣ በ70ው ሊቃናት ትርጓሜ አንድ መዝሙር 22 ተደርጎ ተተርጕሟል። በዚህ ምክንያት ብዙ ጊዜ የዕብራይስጡ/ግእዙ አንድ ምዕራፍ ወደ ፊት ይቀድማል።

2. **ኦነሲሞስ ነሲብ (የዊኪፒዲያ ትርክት)** - የኦሮምኛ ትርጕም
    * ኦነሲሞስ ነሲብ ለመጀመሪያ ጊዜ መጽሓፍ ቅዱስን በግዕዝ ፊደል ወደ ኦሮምኛ ወይም ኣፋን ኦሮሞ የተረጐሙና የጻፉ ኢትዮጵያዊ ናቸው።
    * «መጫፈ ቁልቁሉ ኣፋን ኦሮሞ» የተተረጐመው ከፈረንጆች ቅጂ ሲሆን ኦነሲሞስ በኣሜሪካ ሉተራን ኣምልኮ መጽሓፍ ኣፍሪቃዊ ቅዱስ ናቸው።
    * ኢሉባቡር አካባቢ በ1856 እ.ኤ.አ የተወለደ ሲሆን ሂካ ይባል ነበር። በ1969 እ.ኤ.አ. በባርያ ንግድ ተይዞ ተሰደደ።
    * ምጽዋ ላይ ግን በሙንዝንጀር ጦር ነፃ የወጣ ሲሆን በስዊድን ኢቫንጀሊካሎች ትምህርት አምኖ የሉተራን ቤተ እምነት አባል ሆኖአል። በዚያም ስሙን በቅ/ጳውሎስ የመንፈስ ልጅ ስም አናሲሞስ ብሎ ቀይሮታል።
    * በአጼ ምኒልክ ዘመነ መንግሥት ወደ ወለጋ ተመልሶ ስብከት ቢጀምርም በተለያየ ጊዜ ከመንግሥት እና ከኢ/ኦ/ቤ/ክ እስከ ልጅ ኢያሱ ዘመነ መንግሥት ዕገዳ ስለተጣለበት እንዳያስተምር እንቅፋት ሆኖበት ነበር። ከልጅ ኢያሱ ጊዜ ጀምሮ ግን እስከ ሞተበት ጊዜ ድረስ በስብከት አገልግሎቱ ቆይቷል።
    * የኦሮሚኛውን ትርጕም በሱዳን እያለ  ወደ ኢትዮጵያ እንዳይገባ በመታገዱ ጀምሮት ነበር። ከቋንቋው ግን በልጅነቱ በመራቁ አስቴር ጋኖ (በ1874 ተወልዳ በ1964 እ.ኤ.አ. ያረፈች) በተባለች ልጅ እገዛ ትርጕሙን ለመፈጸም በቅቷል።
    * አስቴር ጋኖ እንደ ኦነሲሞስ ሁሉ በባርያ ንግድ የተነሣ ነጻነቷን አጥታ የነበረች ቢሆንም በ1886 እ.ኤ.አ. ለባርያ ንግድ በመርከብ ወደ የመን ስትጓዝ በጣልያን መርከቦች እገዛ ነጻ ወጥታለች።  በኋላም በስዊድናውያን ሚሽነሪዎች ትምህርት ወደ ቤተ እምነታቸው የተቀላቀለች ሲሆን የኦሮምኛ መዝገበ ቃላትን አዘጋጅታለች።
    * አስቴርና ኦነሲሞስ የትርጕም ሥራቸውን በ1899 እ.ኤ.አ ጨርሰው አሳትመዋል።
    * አስቴርም በ1904 እ.ኤ.አ. ከኤርትራ ከእነ አናሲሞስ ጋር ወደ ወለጋ ተመልሰዋል። አስቴር በነቀምቴ በመምህርነት ሥራ ቀጥላለች።
    * አናሲሞስ በኦሮምኛ ቋንቋ አባ ገመቺስ (Abba Gamachiis) ተብሎም ይጠራል።

## በመጽሐፍ ቅዱስ ዙርያ የፕሮቴስታንቶች ጥያቄዎች እና የቤ/ክ መልሶች

### ፕሮቴስታንቶች የማይቀበሏቸው መጻሕፍት፦
  * ጦቢት 
  * ዮዲት 
  * መጽሐፈ ጥበብ 
  * ሲራክ 
  * መጽሐፈ ባሮክ
  * ተረፈ ባሮክ 
  * 1ኛ መቃብያን 
  * 2ኛ መቃብያን
  * 3ኛ መቃብያን 
  * መጽሐፈ ሄኖክ
  * ዜና አይሁድ
  * ከፊል መጽሐፈ አስቴር
  * ጸሎተ ሠለስቱ ደቂቅ
  * ጸሎተ ምናሴ
  * ሰቆቃወ ኤርምያስ
  * መጽሐፈ ኩፋሌ

### "የመጽሐፍ ቅዱስ መጻሕፍት 66 መሆናቸውን አባቶች ደንግገዋል"

  * ቅዱሳን አበው፦ ቅዱስ ቴዎፍሎስ፣ ቅዱስ ቀሌምንጦስ፣ ቅዱስ ሄሬኔዎስ፣ ቅዱስ ዮሐንስ አፈወርቅ የመጽሐፍ ቅዱስን አስፈላጊነት እንጂ ቈጥረው "66 ናቸው" አላሉም።
  * ቅዱስ አትናቴዎስም 65 ቈጠረ እንጂ 66 መጻሕፍት አልቈጠረም፤ መጽሐፈ አስቴርን አይጨምርም።
  * በታሪክ ምሁራን ዘንድ እንኳን ጥንታዊ የሆኑ መጽሐፍ ቅዱስ ጥቅሎች፦
    * ኮዴክስ ቫቲካነስ (Codex Vaticanus) - ከ300 - 325 የተዘጋጀ ሲሆን፣ 45 ብሉያትና 23 ሐዲሳትን፣ ጠቅላላ 68 መጻሕፍት ይዟል። ከያዛቸውም መጻሕፍት መካከል ጦቢት፣ ዮዲት፣ ሲራክ ይገኙበታል።
    * ቀጥሎ በጥንታዊነቱ የሚታወቀው ኮዴክስ ሲናይቲከስ (Codex Sinaiticus) ሲሆን በ330-360 ውስጥ እንደተዘጋጀ ይገመታል። ይህ ጥቅል ሲራክ፣ ጦቢት፣ ዮዲትና መቃብያን መጻሕፍትን አካትቷል። 74 ቅዱሳት መጻሕፍትን የሚይዘው ይህ ጥቅል፣ በኋላ ከቀኖና እንዲወጡ የተደረጉትን የቅዱስ በርናባስ መልእክትና ራእየ ሄርማስን ይዞ ነበር።
    * በ397 ዓ.ም. በተደረገው በ3ኛው የቅርጣግና ጉባኤ 71 መጻሕፍት ተቀንነዋል።
    * በእንተ መናፍቃን ጽሑፉ ላይ የሊዮኑ ቅዱስ ሄሬኔዎስ (130-202 ዓ.ም. የነበረ) ከመጽሐፈ ጥበብና ከመጽሐፈ ሲራክ ይጠቅሳል።
    * ቅዱስ ዮሐንስ አፈወርቅ በማቴዎስ ወንጌል ትርጓሜ () ላይ ከመጽሐፈ ሲራክ፣ ከመጽሐፈ ጥበብ፣ ከ ይጠቅሳል። ቅዱስ ዮሐንስ አፈወርቅ በማቴዎስ ወንጌል ትርጓሜ () ላይ ከመጽሐፈ ሲራክ 18 ጊዜ፣ ከመጽሐፈ ጥበብ 4 ጊዜ፣ ከተረፈ ባሮክ 2 ጊዜ ይጠቅሳል። እንዲያውም ቅዱስ ዮሐንስ አፈወርቅ ከጻፋቸው ጠቅላላ 17 የሐዲስ ኪዳን ትርጓሜዎች አንድም መጽሐፍ ላይ ከ66ቱ መጻሕፍት ውጪ ካሉ፣ ከ81ዱ መጻሕፍት ውስጥ ካሉ መጻሕፍት ያልጠቀሰበት መጽሐፍ የለም።
  * አብዛኛዎቹ የዛሬ ፕሮቴስታንቶች 66 መጻሕፍት ብቻ ለማለት የሚያቀርቡት ማስረጃ አሌክሳንደር አርኪባልድ የተባለ ጸሐፊ በ19 መ/ክ/ዘ ባዘጋጀው ጽሑፍ ላይ የተመሠረተ ነው።
    * የዚህ ጽሑፍ ዋነኛ መነሻው "The Synopsis of Sacred Scripture" የተባለ በቅዱስ አትናቴዎስ የተጻፈ መጽሐፍ ሲሆን 65 መጽሕፍትን ቈጥሮ ያካትታል። ነገር ግን አሌክሳንደር እያየ ያለፈው ነገር በዝርዝሩ ውስጥ መጽሐፈ አስቴር ቍጥሩ መጽሐፍ ቅዱስ እንዳልሆነ ተጠቅሷል። የዛሬ ተመራማሪዎች ግን ይህ ጽሑፍ በቅዱስ አትናቴዎስ ሳይሆን በ6ኛው መ/ክ/ዘ በተነሣ ጸሐፊ እንደተጻፈ ይስማማሉ።

### "መጽሐፍ ቅዱስ ብቻ"

  * ይህ ራሱን በራሱ አስሮ ራሱን የሚያፋልስ ዐረፍተ ነገር ነው
  * አንድ ሰው "66ቱ መጻሕፍት ብቻ" ካለ ማስረጃው ከ66ቱ መጻሕፍት ሊወጣ አይገባም። መጽሐፍ ቅዱስ ራሱን በራሱ 'እኔ 66 መጻሕፍት ነኝ፤ ከእኔ ውጪ አትቀበሉ' ማለት አለበት
  * ከመጽሐፍ ቅዱስ ውጪ የሆነ የቅዱሳን አበው ንግግርም ሆነ ጽሑፍ ማስረጃ ሊሆን አይችልም
  * ሐዋርያት ከመጽሐፍ ቅዱስ ውጪ ሲጠቅሱ ብዙ ቦታ ይገኛል፦
    * 1ቆሮ 10፥4 ላይ `የሚከተላቸው መንፈሳዊ ዐለት` በብሉይ ኪዳን መጻሕፍት ውስጥ ሳይሆን በአይሁድ የቃል ትምህርት ብቻ ይገኛል።
    * 2ጢሞ 3፥8 የፈርዖን ጠንቋዮች በስም ኢያኔስ እና ኢያንበሬስ ብሎ ቅዱስ ጳውሎስ ጠቅሷል። 
    * ሐዋ 20፥35 `...'ከሚቀበል ይልቅ የሚሰጥ ብጹዕ ነው' ያለውን የጌታችን የኢየሱስን ቃል ዐስቡ` ብሎ ቅዱስ ጳውሎስ ሰብኳል። በወንጌል መጻሕፍት ግን ጌታችን ኢየሱስ ክርስቶስ እንዲህ እንዳለ አልተጻፈም።
    * ይሁ 9
    * ራእ 2፥14 ላይም ቅዱስ ዮሐንስ በትውፊት ከተማረው ላይ በበለዓም ምክር በባላቅ ምክንያት እስራኤል በበረሓ ማለቃቸው ጽፏል። በተጨማሪም ቅዱስ ጴጥሮስ ይህንኑ በ(2ጴጥ 2፥15) እንዲሁም ቅዱስ ታዴዎስ በ(ይሁ 11) ላይ ስለ ምክረ በለዓም ጽፈዋል።
    * በ ማቴ 2፥23 ላይም `በነቢዩ ናዝራዊ ይባላል የተባለው ይፈጸም ዘንድ` የተባለው በ66ቱ መጻሕፍት ውስጥ አይገኙም።
    * በ ማቴ 23፥2-3 ጸሐፍት ፈሪሳውያንን ጌታችን 'በሙሴ ወንበር' የተቀመጡ መሆናቸውን መናገሩ - በብሉይ ኪዳን 'የሙሴ ወንበር' የሚባል ነገር አንድም ቦታ የማይገኝ ሲሆን የሚገኘው በአይሁድ ትውፊታዊ ቃል ሚስናህ ነው።
    
### "መጽሐፍ ቅዱስ መጻሕፍት ብዛት 66 መሆናቸውን የምናውቀው የራሱ የእግዚአብሔር ቃል ስላለባቸው ነው"

  * እንዲህ ለማለት ማረጋገጫው ምንድነው?
  * ከመጽሐፍ ቅዱስ ጥቅስ ይገኝለታልን?

### "መጀመርያ መጻሕፍቱ 66 ነበሩ፣ የኢትዮጵያ ኦ/ተ/ቤ/ክ ሌሎች ጨምራ አሳተመች" ለሚሉ፦

  * እንኳን በኢትዮጵያ በዓለም ደረጃ እንኳን የመጀመርያውን የማተሚያ መሣርያ በዮሐንስ ጉተንበርግ በ1455 እ.ኤ.አ. የተሠራ ሲሆን መጀመርያ ያተመበት መጽሐፍ መጽሐፍ ቅዱስ ነው። መጽሐፍ ቅዱሱም 73 መጻሕፍትን የያዘ ነበር።
  * በሃገራችንም ከ300 ዓ.ም. ጀምሮ የግእዝ መጽሐፍ ቅዱስ የነበረ ቢሆንም፣ 66 መጻሕፍትን የያዘ መጽሐፍ ቅዱስ የመጣው ከ100-200 ዓመታት ወዲህ ነው

### አብዛኛው ዓለም 66 መጻሕፍትን ይቀበላል ለሚሉ፦

  * ካቶሊክ 73፣ ምሥራቅ ኦርቶዶክሶች 76፣ ኢትዮጵያ 81 መጻሕፍትን ይቀበላሉ። እዚህ ጋር ካቶሊክ እንኳን ብቻውን 1 ቢልዮን ሕዝብ እንደሆነ ልብ ይሏል

### "እነ ጦቢት፣ ዮዲት፣ ሄኖክ፣ ወዘተ መመዘኛውን አያሟሉም" ለሚሉ፦

  * መመዘኛው ምንድነው? ማንስ አወጣው? በየትኛው መመዘኛ የትኛው ቃል ወደቀ?
  * እንዲሁም መመዘኛው በ66ቱ መጻሕፍት ውስጥ ሊኖር ግድ ይላል። የት ይገኛል?

### "'መጽሐፍ ቅዱስ ብቻ' ለሚለው ማስረጃው (2ጢሞ 3፥16-17) ነው" ለሚሉ፦

  * ኃይለ ቃሉ እንዲህ ይላል፦
    
```
በእግዚአብሔር መንፈስ የተጻፈ መጽሐፍ ሁሉ ለፍጹም ትምህርትና ተግሣጽ፣ ልብንም ለማቅናት በጽድቅም ላለው ጥበብ ይጠቅማል።
(2ጢሞ 3፥16-17)
```
  * ቅዱስ ጳውሎስ እዚህ ኃይለ ቃል ላይ 'ይጠቅማል' አለ እንጂ 'በቂ ነው' አላለም። ለምሳሌ 'ውኃ ጠቃሚ ነው' ቢባል አየር፣ ምግብ፣ ሙቀት አያስፈልጉም ያስብላል? አያስብልም።
  * በኃይለ ቃሉ ላይ በግሪኩ 'passa graphe' የሚለውን ቃል 'ኵሉ/ሁሉ' ተብሎ ተተርጕሟል። ትክክለኛው ትርጕም ግን 'እያንዳንዱ' ነው። ማለትም 'በእግዚአብሔር መንፈስ የተጻፈ እያንዳንዱ መጽሐፍ ለፍጹም ትምህርትና ተግሣጽ ... ይጠቅማል' ማለት ነው።
  * ይህንን ይዘን በፕሮቴስታንቱ አገባብ 'እያንዳንዱ መጽሐፍ በቂ ነው' ያስብላል። ይህ ደግሞ በአመክንዮ፦ እያንዳንዱ በቂ ከሆነ፣ አንዱ ሌላውን የማያስፈልግ፣ ሌላው አንዱን የማያስፈልግ ያደርጉትና ምንም የሚያስፈልግ መጽሐፍ ይጠፋል።
  * ቅዱስ ጳውሎስ ለማለት የፈለገው ግን እያንዳንዱ ቅዱስ መጽሐፍ ይጠቅማል ነው። ለምሳሌ በገና አስሩ አውታሮቹ እያንዳንዳቸው ይጠቅማሉ ቢባል እንጂ እያንዳንዳቸው በቂ ናቸው አይባልም።
  * በተጨማሪም ቅዱስ ጳውሎስ ይህንን በጻፈበት በ63-65 ዓ.ም. ጊዜ ገና ያልተጻፉ የመጽሐፍ ቅዱስ መጻሕፍት ነበሩ። ስለዚህ ቅዱስ ጳውሎስ መጽሐፍ ቅዱስ ይበቃል ሲል እነ የዮሐንስ ወንጌልና የዮሐንስ ራእይ አያስፈልጉም ማለቱ ነው?

