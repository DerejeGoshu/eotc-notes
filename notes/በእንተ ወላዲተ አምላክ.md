---
tags: [EOTC]
title: በእንተ ወላዲተ አምላክ
created: '2020-10-13T16:22:02.212Z'
modified: '2020-10-13T17:17:21.980Z'
---

# በእንተ ወላዲተ አምላክ

## የእመቤታችን ሐዋርያነት / መምህርትነት



## የመናፍቃን ስህተቶች

### "ሐዋርያት ስለ እመቤታችን አላስተማሩም" ለሚሉ

1. ወንጌላውያን ስለ እርሷ ብዙ ጽፈዋል:- በቅዱስ መልአኩ ስለመመስገኗ፣ አምላክን በበረት ስለ መውለዷ፣ በግብፅ ጌታን ይዛ ስለመሰደዷ፣ በቃና ሠርግ ቤት ስለ ማማለዷ፣ በመስቀሉ ሥር ለሐዋርያው ቅዱስ ዮሐንስ መሰጠቷን በወንጌል ጽፈዋል። ቅዱስ ጳውሎስም በ(ገላ 4፥4) 'እግዚአብሔር ዘመኑ በደረሰ ጊዜ ከሴት የተወለደ ልጁን ላከ' ብሎ ጽፏል። ይህም ሰው ሁሉ ከወንድና ከሴት የሚወለድ ሲሆን፣ እርሱን ግን "ከሴት" ብሎ ያለ ወንድ ዘር መወለዱን ተናግሯል።
2. የቅዱሳን ክብር በተጻፈላቸው የገጽ ብዛት ልክ አይደለም። ብዙ የተጻፈለት ቅዱስ ትንሽ ከተጻፈለት ቅዱስ በክብር ይበልጣል የሚል ሞኝ ነው። ስለ ራሳቸው ሐዋርያት እንኳን ብዙ አልተጻፈም እኮ፣ ከ12ቱ ሐዋርያት ታሪካቸው በመጽሐፍ ቅዱስ የሚገኘው ጥቂቶቹ ናቸው። በመጽሐፍ ቅዱስ ምንም ታሪክ ያልተጻፈላቸው ሐዋርያት እነ ቅዱስ በርተሎሜዎስ፣ እነ ቅዱስ ታዴዎስ፣ እነ ቅዱስ ማትያስ ከነ ልድያ፣ ቆርነሌዎስ፣ በርናባስ፣ ፌቤን በክብር ያንሣሉ ማለት ነው?
3. ወንጌላውያንም ሆኑ ቅዱሳን ሁሉ የጻፉት አንዲት ነገር "አምላክን ወለደችው" የሚል ብቻ እንኳን ቢሆን አሁን እንደምናከብራት እናከብራታለን። የቅዱሳን ገድል፣ ድርሳን፣ ተአምር ምን በዝቶ ቢጻፍ፣ ምን ቢደንቅ አምላክን ከመውለድ አይበልጥም፤ 'አምላክን ወለደችው' ከሚለው የሚበልጥ ነገር ሊጻፍ አይችልም።
4. ሐዋርያት በመጀመርያ ስብከቶቻቸው እመቤታችንን አለማንሳታቸው:- እመቤታችንን  አምላክን ወልዳለች ተብሎ የሚሰበክ ሰው መጀመርያ ክርስቶስ አምላክ እንደሆነ ለሚያምን ሰው ነው። በሐዋርያት የተሰበኩ ሰዎች ከሁለት ወገን ናቸው፦
    - አይሁድ - ጌታ ራሱ እንኳን የእግዚአብሔር ልጅ ነኝ ማለቱን ያልተቀበሉ፣ እመቤታችን የአምላክ እናት ማለት ለእነርሱ ምንም ትርጉም የለውም፤ የክርስቶስን አምላክነት አልተቀበሉምና።
    - አሕዛብ - ግሪካውያንም ሆኑ ሮማውያን ጣዖት አምላክያን ሲሆኑ አንዱን ጣዖት ከነቤተሰቡ ያመልካሉ። ለምሳሌ (ሐዋ 19) በኤፌሶን ከተማ አርጤምስ ጣዖት ወንድሟ አፖሎ፣ አባቷ ዘዉስ፣ ወዘተ ይመለኩ ነበር። እንዲህ ያለ ልማድ ያላቸው አሕዛብ እመቤታችንን የአምላክ እናት ብለው አስቀድመው ቢያስተምሩ ድንግል ማርያምን አምላክ ከማለት አይመለሱም ነበር። እንኳን እመቤታችንን ሐዋርያት የሥላሴንም ምሥጢር ገና አልሰበኩም ነበር፤ ጌታችን በ(ማቴ 28፥19) 'በአብ በወልድ በመንፈስ ቅዱስ ስም እያጠመቃችኋቸው' ብሎ አዝዞ ሳለ ቅዱስ ጴጥሮስ 'በኢየሱስ ክርስቶስ ስም ተጠመቁ' እንዳለ (ሐዋ 2) - ብዙ አማልክት በለመደ ባሕላቸው፣ አማልክት መቊጠር በለመደ ጆሮአቸው ሥላሴንም ሦስት አማልክት እንዳይሉ። አውሳብዮስ እንኳን እንዳለው ሐዋርያት የዕጣንን ሥርዓት ለአሕዛብ አላስተማሩም፣ የሚታጠን ጣዖት አለ ብለው እንዳያስቡ።
5. "ሐዋርያት የእመቤታችንን ክብር ስላልገለጡ አናከብራትም" የሚለው ዐረፍተ ነገር ራሱ ክብሯን የሚገልጡ የሐዋርያትንና የእርሷን ክብር ልዩነት ያልተረዱ ናቸው። ስለዚህ የሐዋርያት እና የእመቤታችን ክብር ንጽጽር:-
    - ሐዋርያት ክብራቸው ለ 3 ዓመት ከ6 ወር ጌታ ከዋለበት መዋላቸው ካደረበት ማደራቸው ነው። እመቤታችን ግን ለ30 ዓመታት አብራው ኖራለች። በቤት ውስጥ ከእምላኳ ጋር የምትነጋገር የነበረው እኮ ጸሎት ነው። ለጥቂት ሰዓታት በቤተ መቅደስ ያናገሩት በጥበቡ ከተደነቁ፣ የኤማሁስ መንገደኞች ለጥቂት መንገድ አብሮአቸው በመሄዱ "ልባችን ይቃጠል ነበር" ብለው ከመሰከሩ ለ30 ዓመታት አብራው ይኖረችው ቅድስት እናቱማ እንዴት ትቃጠል ይሆን
    - ከሐዋርያት ወደ ጌታ የቀረበ ቅዱስ ዮሐንስ ነው፣ ወደ ጌታችን ደረት ተጠግቶ ምሥጢሩን ቢጠጣ እመቤታችን ግን ከደረቷ አስጠግታ ሐሊበ ድንግልናዋን አጠጥታዋለች
    - ሐዋርያት ጌታ ባረገ በ10ኛው ቀን መንፈስ ቅዱስን ተቀብለዋል፣ እመቤታችን ግን "መንፈስ ቅዱስ ይጸልልሻል" የተባለችው ገና ጌታ ሲጸነስ ነው። ይህንን ሊቃውንት ከጰራቅሊጦስ በፊት የነበረ ጰራቅሊጦስ ይሉታል። ይህንን ለንጽጽር አልን እንጂ መንፈስ ቅዱስስ ተለይቷት አያውቅም
    - ለሐዋርያትም ሆነ ለዓለሙ ሁሉ ምሥጢረ ሥላሴ የተገለጠው (አስተርእዮ) በዮርዳኖስ ወንዝ (አብ በደመና፣ መንፈስ ቅዱስ በርግብ አምሳል ሆነው) እንዲሁም በደብረ ታቦር (አብ በነጐድጓድ፣ መንፈስ ቅዱስ በደመና በብርሃን ሆነው) ነው። ለእመቤታችን ግን ከ30 ዓመታት በፊት ቅዱስ ገብርኤል ሲያበስራት "መንፈስ ቅዱስ ይጠብቅሻል፣ የልዑል ኃይልም ያድርብሻል፣ ይህ የሚወለደው ከሦስቱ ቅዱስ አንዱ ቅዱስ ነው" ብሎ ምሥጢረ ሥላሴ በእርሷ እንደተገለጠ ተናግሯል።
    - ሐዋርያት ከበዓለ ሃምሳ በኃላ እጅ በመጫን ጸጋ መንፈስ ቅዱስ ያሳድሩ ነበር፣ ዛሬ ጳጳሳት በሜሮን እንደሚያደርጉ። እመቤታችን ግን በሰላምታዋ በኤልሳቤጥ መንፈስ ቅዱስ የምትሞላ ናት - በ (ሉቃ 1፥41) ላይ "ኤልሳቤጥም የማርያምን ሰላምታ በሰማች ጊዜ ፅንሱ በማኅፀንዋ ውስጥ ዘለለ፤ በኤልሳቤጥም መንፈስ ቅዱስ ሞላባት"
    - እግዚአብሔር አስቀድሞ በነቢያት በኋላም በሐዋርያት አድሮ ድንቅ ድንቅ ተአምራትን (ምልክቶችን) አደረገ። በእመቤታችን ላይ ያደረው ግን እንደነሱ አይደለም። ነቢዩ ኢሳይያስ 'ምልክት ይሰጣችኋል' ብሎ እንደተናገረ ከሦስቱ አካል አንዱ አካል እግዚአብሔር ወልድ ከሥጋዋ ሥጋ ከነፍሷ ነፍስ ነሥቶ ፍጹም ሰው ፍጹም አምላክ ሆኖ ነው እንጂ።
    - ክብር ይግባውና ቅዱስ ጳውሎስ ጌታችን ባረገ በ8ኛው ዓመት ለምን ታሳድደኛለህ ተብሎ አምኗል፣ እመቤታችን ግን እነሆኝ የጌታዬ ባርያህ ብላ ሁሉን ተቀብላለች፣ ሐዋርያውን ማናናቃችን ሳይሆን ከእመቤታችን ክብር ማነጻጸራችን ነው 
    - ለሐዋርያት ሁሉ ክብር፣ ጸጋ ቢሰጣቸው የተወሰነ ነው፤ እመቤታችን ግን 'ጸጋን የተመላሽ' የተባለችው እግዚአብሔር ሊሰጠው ካለው ጸጋ (ሥጦታ) ሁሉ አንዲቷን እንኳን ያልነሣት መሆኑን ያሳያል። መልአኩ ቅዱስ ገብርኤል 'ጸጋን የተመላሽ ሆይ' ብሎ ያመሰገናት "እንደዚህ ለማለት አይደለም" የሚል ካለ ትርጕሙን ይናገር!

### "እውነት ነው አምላክን ወልዳዋለች፤ ግን ከዚያ በኋላ እርሷን ማንሣት አያስፈልግም" ለሚሉ

1. እንዲህ ያለ ወንድ ዘር ማን ሲወልድ አየንና ዝም ብለን እንለፈው? ልክ እንደ እግዚአብሔር አብ ወልድን 'ልጄ' ማለት የቻለች ብቸኛ ፍጡር እኮ ነች።
2. ሙሴ እንኳን በኮሬብ ተራራ እሳት ዛፍን ሳያቃጥል ሲነድ አይቶ እንግዳ ነገር ሆኖበት ልመርምረው ብሎ ወደዚያ ሄዷል። ያንዲት የ15 ዓመት ብላቴና ሰምይና ምድር የማይችሉት እሳተ መለኮትን መፅነስና መውለዷን ስንሰማ፣ ስናይ እንዴት ልንመረምር ወደዚያ አንሄድም? በአንጻሩ ሙሴ እኮ ፍጡር የሆነ እሳት በግዑዝ ሐመልማል ላይ አርፎ ስላየ ነው የሄደው።
3. ተአምረ ማርያምንስ ለምን ይነቅፋሉ? ተአምር ማለት ምልክት ማለት እኮ ነው፤ ነቢዩ ኢሳይያስ "ምልክት ይሰጣችኋል፤ ድንግል ትፀንሳለች፣ ልጅንም ትወልዳለች" ማለቱ እመቤታችን አምላክን መውለዷ ምልክት፣ ተአምር እንደሆነ መናገሩ አይደለም?

### "ቤዛዊት ዓለም መባል የለባትም" ለሚሉ
    
ቤዛ የሚለው ቃል 'ቤዘወ' ከሚለው የግእዝ ግስ የተገኘ ሲሆን ሁለት ትርጒም ? አለው፦
    
1. ምትክ፣ ዋስ ማለት ነው። ምትክ ስንልም እመቤታችንን የሔዋን ምትክ እያልን ነው።
    - ስለሰው ልጅ ውድቀት ምክንያት ሔዋንና የወደቀ መልአክ ዲያቢሎስ ያደረጉትን ንግግር ማየት እንደሚገባ ሁሉ፣ ለሰው ልጅ ከወደቀበት ለመዳኑ ዳግሚት ሔዋን የሆነች እመቤታችንና ቅዱስ ገብርኤል ያደረጉትን ንግግር ማየት ይገባል።
    - ሔዋን አምላክ ሆናለሁ ብላ ከገነት ወጣን፣ እመቤታችንም 'እነሆኝ የጌታ ባርያ' ብላ ወደ ገነት ተመልሰናል።
    - የሰው ልጅ ከገነት ለመውጣት ምክንያት የሆነች ሔዋን ነች ለማለት ከተቻለ፣ በአንድ ሰው ምክንያት ኃጥያት ወደ ዓለሙ ገባ ለማለት ካልተቸገርን፣ ድኅነትም በአንዲት ድንግል ምክንያት ሆነ ለማለት ለምን ይከብዳል? 
2. ምክንያት ማለት ነው። ልክ በ(ሐዋ 7፥35) ላይ ቅዱስ እስጢፋኖስ ሙሴን 'በመልአክ እጅ እግዚአብሔር ሹምና ቤዛ አድርጎ ላከው' ማለቱ ሞቶ፣ ተነሥቶ አዳናቸው ለማለት ሳይሆን ለድኅነታቸው ምክንያት ሆነ ማለት ነው። መዝሙረኛው ቅዱስ ዳዊትም በ(መዝ ) ላይ "ሙሴ በእግዚአብሔር ፊት ባይቆም ኖሮ" ብሎ ይህንኑ ገልጾታል።
    - እግዚአብሔር ሰውን ከቸርነቱ፣ ከፍቅሩ የተነሣ ቢያድነንም፣ እኛን አሳትፎ፣ ፈቃዳችንን ፈልጎ አስፈቅዶ እንጂ በግድ አይደለም። ይህማ ባይሆን እግዚአብሔር መልአኩን ሳይልክ እንዲሁ እኮ መፀነስ ይችል ነበር። እርሷም "ይሁንልኝ" (ሉቃ 1፥38) ባለች ጊዜ በማሕፀኗ ተፀነሰ።
    - "እነሆኝ ... ይሁንልኝ" ባትልስ ኖሮ የሚለው ጥያቄ በክርስትና አግባብ አይደለም። ታሪክ ከተፈጸመ በኋላ 'እንዲህ ቢሆንስ ኖሮ?' ማለት ጥያቄ ሆኖ ተንጠልጥሎ እንዲቀር ከማድረግ በቀር መልስ አያገኝም። "አብርሃም ልጁን በሰዋውስ ኖሮ" "ፈርዖንን ልቡን ባያደነድነውስ ኖሮ" "ሔዋን ባትስትስ ኖሮ" ወዘተ

### ክብር ይግባትና ሌሎች ልጆች አሏት ለሚሉ

1. ምድራዊ ንጉሥ ዙፋኑ፦ በወርቅ የተሠራ፣ ከእርሱ በቀር ማንም የማይቀመጥበት ከሆነ የእግዚአብሔር ዙፋን የሆነች እመቤታችን ማን ያድርባታል?
2. ቅዱስ ጳውሎስ የሴት ሁሉ ራስ ወንድ ነው አለ፤ የእመቤታችን ራስ ግን ያዕቆብ እንዳያት መሰላል ራስዋ እግዚአብሔር ነው። ወንድ አታውቅምና
3. 'ወንድም' የሚለው ቃል በመጽሐፍ ቅዱስ አንድ አባትና እናትን ብቻ አያመለክትም፤
    1. በአንድ ቤተሰብ ያሉ (ዘፍ 13፥8)
    2. በአንድ ሃገር ያሉ (ዘፀ 2፥11)
    3. የቅርብ ዘመዶች (ዘኍ 20፥14)
    4. እውነተኞች ወዳጆች (1ሳሙ 19፥11)
    5. በአንድ ዓይነት ሥራ የየተሰማሩ/የሚሠሩ (ዕዝ 3፥2)
    6. በአንድ ሃይማኖት ያሉ (ሮሜ 1፥23)
3. ወንድሞቹ የተባሉት የአረጋዊው ቅዱስ ዮሴፍ ልጆች ናቸው፦ ቅዱስ ያዕቆብ እኁኁ ለእግዚእነ፣ ቅዱስ ይሁዳ፣ ዮሳ (አስቀድሞ ያረፈ) እና ስምዖን ናቸው። አይሁድ ጌታችን የዮሴፍ የሥጋ ልጅ ይመስላቸው ስለነበር አብሮአቸው በማደጉ ወንድሞቹ ይሉ ነበር።
4. በመጽሐፍ ቅዱስ የጌታችን 'ወንድሞቹ' የተባሉበት፦
    - በ(ዮሐ 2፥12) `ከዚህም በኋላ እርሱና እናቱ፣ ወንድሞቹና ደቀመዛሙርቱም ወደ ቅፍርናሆም ወረዱ` በዚህ ኃይለ ቃል ወንድሞቹ ብሎ ሳለ 'እናቱ' አለ እንጂ 'እናታቸው' አላለም፤ ይህም የእርሱ እናት ብቻ መሆኗን ያጠይቃል
    - በ (ማቴ 12፥46)
    - በ (ማቴ 13፥55)
    - በ (ሐዋ 1፥14)
    - በ (ገላ 1፥19)
5. በነቢያትም ወትረ ድንግልናዋ እንዲህ ተመስክሮአል፦
    - በ(ኢሳ 7፥) 'ድንግል ትፀንሳለች፣ ወንድ ልጅም ትወልዳለች'
    - በ(ሕዝ 44፥1) 'የምሥራቁም በር ለዘለዓለም ተዘግቶ ይኖራል፤ ሰውም አይገባበትም፤ እግዚአብሔር አንዴ ገብቶበታልና' (ለጊዜ ስለ ሥርዓተ ጽዮን ቢሆንም ለዘለዓለም የተዘጋ ቤተ መቅደስ ግን ዕውን አይገኝም)

### "ያለ ወላዲተ አምላክ ዓለም አይድንም" የሚለውን ለሚቃወሙ

- እመቤታችን አማላጅ ብቻ ሳትሆን ፍጽምት አማላጅ ናት
- ለሌሎች ቅዱሳን ለአማላጅነታቸው ምክንያት አላቸው፤ ምክንያታቸውም እመቤታችን ናት። እመቤታችን ግን ለምልጃዋ ምክንያት አያስፈልጋትም። በቀጥታ ጌታችንን ልጇን ትለምናለች።
- ቅዱስ ሚካኤል እንኳን ሰኔ 12 እና ትንሣኤ ቀን እግዚአብሔር ፊት ለምልጃ ሊቀርብ ሲል 'እመቤቴ ከፊቴ ቅደሚ' ይላታል
- የእናት ልመና ፊት አያስመልስ፣ አንገት አያስቀልስ፤ እንኳን ፈጣሪ ፍጡር በእናቱ ሲመጡበት፣ ሲለምኑት ብዙ ቸርነት ያደርጋል
- ጰጥሪቃ እና ቴክታ

### በቃና ዘገሊላ (ክብር ይግባውና) ገስጽዋታል ለሚሉ

- በ(ዮሐ 2፥) 'አንቺ ሆይ፥ ከአንቺ ጋር ምን አለኝ? ጊዜዬ ገና አልደረሰም አላት' ካለ በኋላ እርሷ መልሳ ለአሳላፊዎቹ 'የሚላችሁ አድርጉ' ማለቷ እሺ ቢላት አይደለም? 

## እመቤታችን ለምን እንላታለን

- መኖርያ ቤት ለሰው ቤቱ ይሆናል፤ ሃገር ደግሞ ለመኖርያው ቤት ይሆነዋል፤ ለሃገር ደግሞ ዓለም ቤት ይሆነዋል፤ ለዓለሙ ደግሞ እግዚአብሔር ቤቱ ነው። እመቤት ማለት የቤት እናት ማለት ሲሆን ቤት የተባለ እግዚአብሔር ነው።

## በዓላቷ

### ልደታ ለማርያም

- አንድ ባሕታዊ ከባለሟልነቱ የተነሣ ከጸሎት ሁሉ የቱን ትወድጃለሽ ቢላት ሁሉን ብወድም፣ ልጄ ዳዊትና አቡነ ዘበሰማያት ሲደግሙለት እንዲወድ እኔም ውዳሴዬን ቅዳሴዬን ቢደግሙ እወዳለሁ አለችው። እርሱ ግን በዚህ ሳያበቃ አንድ ጊዜ ጀምሬአለሁና አፈር ስሆን ከብዙ በዓሎችሽ የቱን አብልጠሽ ትውድጃለሽ ቢላት፦ ሁሉን እወዳለሁ ግን ከሁሉ 5ቱን በዓሎቼን እወዳለሁ፦ ልደቴን፣ ዕረፍቴን፣ ፍልሰቴን፣ ቅዳሴ ቤቴን፣ ቃልኪዳን የተቀበልኩበትን አለችው። ከእነዚህስ ታዲያ አንዱን የቱን ትወድጂያለሽ ቢላት ልደቴን አለችው
- በዚህ ምክንያት ግንቦት ልደታን እንኳን ክርስቲያን አሕዛብም ሁሉ ያከብሩት ነበር፤
- ተስፋ ድኅነት የተወጠነበት ነው

### ኪዳነ ምሕረት

- እመቤታችን ቅድስት ድንግል ማርያም ሲዖልን ካየች በኋላ ስለኃጥአን እጅግ እያዘነች ኖረች የካቲት አሥራ ስድስት ቀንም በጎልጎታ ቦታ ቆማ ወደ ልጇ እንዲህ ብላ ለመነች፡፡ ጸሎትና ልመናዬን ስማኝ ቃሌንም አድምጥ እኔ እናትህ አገልጋይህ የምለምንህን ይህ ነው፡፡ መታሰቢያዬን ለሚያደርጉ፣ አብያተ ክርስቲያኔን ለሚሠሩ፣ ወይም ለታረዙ ለሚያለብሱ፣ ለተራቡ ለሚያጠግቡ፣ የተጠማውንም የሚያጠጡ (በስሜ ለድሆችና ለችግረኞች ቀዝቃዛ ውኃ ለሚሰጡ)፣ የታመመውንም የሚጎበኙ፣ ያዘነውንም የሚያረጋጉ፣ የተከዘውንም ደስ የሚያሰኙ ወይም ምስጋናዬን ለሚጽፉ፣ ልጆቻቸውንም በስሜ ለሚሰይሙ፣ በበዓሌም ቀን በማኅሌት ለሚያመሰግኑ አቤቱ በዓይን ያልታየውን በጆሮ ያልተሰማውን በጎ ዋጋ ስጣቸው፡፡ በአማላጅነቴም የሚተማመኑትን ሁሉ ከሲኦል ነጻ አድርጋቸው፤ ከአንተ ጋር የደረሰብኝን ረሃብና ጥማቱን መከራውን ሁሉ አስብ አለችው፡፡ ጌታችን ኢየሱስ ክርስቶስም እንዳልሽው ይሁንልሽ፤ የሰጠሁሽን ቃልኪዳን እንዳይታበይ በራሴ በባሕርይ አባቴ በአብ በባሕርይ ሕይወቴ በመንፈስ ቅዱስ ማልኩልሽ ብሎ ቃል ኪዳን ሰጣት፡፡
- የሰባቱ ኪዳናት ማኅተም ነው።