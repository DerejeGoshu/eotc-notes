# መላእክት
አምላካችን እግዚአብሄር የቸርነቱን ብዛት ካሳየባቸው መንገዶች አንዱ ስነ-ፍጥረት ነው፡፡
አምላክ ከቸርነቱ ብቻ ተነስቶ እሱ ያለውን ፍቅር በመጋራት ይደሰቱ ዘንድ የራሳቸው ነፃ ፍቃድ ያላቸው ፍጥረታትን በሰባት ቀናት ፈጥሮ እንደጨረሰ በኦሪት ዘፍጥረት እናነባለን፡፡ 
ታዲያ ከፈጠራቸው ፍጥረታት መካከል በመፅሃፍ ቅዱስ ውስጥ ስለሁኔታቸው ጥቂት ብቻ ተጠቅሶ ከታለፉት ለየት ያለ አፈጣጠር ካላቸው ፍጥረታት ውስጥ አንዱ መላእክት ናቸው

## መላእክት ማለት ምን ማለት ነው? በስንት ይከፈላሉ?
ከስም አሰያየሙ ብንነሳ “መላእክት” የግዕዝ ቃል ሲሆን ትርጉሙም መላእክተኞች ወይም ተላላኪዎች ነው፡፡ 
በሌላ በኩል ደግሞ እንደአገባቡ አለቆች ወይም አስተዳዳሪዎች የሚል ትርጉምም ሊኖረው ይችላል፡፡ 
አብዛኛው ጊዜ ሰዎች “መላእክት” የሚለውን ቃል ሲሰሙ ወዲያው ወደአእምሮአቸው የሚመጣው በብርሃን የተሸፈነ ባለ ትልቅ ክንፍ ፍጥረት ነው፡፡ በእርግጥ ትክክል ቢሆኑም “መላእክት” 
ሲባል የብርሃን ፍጥረታትን ብቻ የሚያመለክት ብቻ አድርጎም መውሰድ ትክክል አይደለም፡፡

መላእክት የሚለው ቃል መልእክተኞች ወይም ተላላኪዎች ማለት እንደሆነ አይተናል፡፡ ታዲያ ይህን በመመስረት “የሚላላኩት ማንን ነው” 
የሚለው ጥያቄ በመመለስ ለሁለት ስንከፍላቸው ፤ ለእግዚአብሄር አምላክ የሚላላኩትን ብርሃናዊ ፍጥረታት “ቅዱሳን መላእክት” ብለን ስንጠራቸው 
ለጠላታችን ዲያብሎስ የሚላላኩትን ጨለማ የተጎናፀፉ ፍጥረታትን ደግሞ “ርኩሳን መላእክት” በማለት እንጠራቸዋለን፡፡

## እግዚአብሄር አምላክ መላእክትን ለምን ፈጠረ?

መላእክት የተፈጠሩበት ምክንያት ሰው ከተፈጠረበት ምክንያት የተለየ አይደለም፡፡ መላእክት የተፈጠሩት ልክ እንደ ሰው አምላካቸውን እያመሰግኑ እሱ እንደወደዳቸው እነሱም እየወደዱት 
ለዘለዓለም ይኖሩ ዘንድ ነው፡፡ አዳም ከተፈጠረ ቦሃላ እግዚአብሄር አምላክ ገነትን ይኖርባት ዘንድ ብቻ ሳይሆን ይጠብቃትም ዘንድ እንደሰጠው ሁሉ መላእክትም ከተፈጠሩ ቦሃላ
ምስጋናቸው እረፍታቸው እረፍታቸው ደግሞ ምስጋናቸው ሆኖ እስካሁን ድረስ አሉ፡፡
አፈጣጠራቸው ከሰው የተለየ ቢሆንም ከክብራችን ሳንዋረድ በፊት ከመላዕክት ጋር የምንጋራቸው ነገሮች ነበሩ፡፡ ፊታችን እንደነሱ የሚያበራ ፣ 
ማርጀትም ሆነ ሞት ፣ ድካምም ሆነ ስንፍና የማያጠቃን ፍጥረቶች ነበርን፡፡ በኛ መውደቅ አምላካችን ከልቡ ሲያዝን ቅዱሳን መላእክትም አብረው አዝነዋል፡፡
ታዲያ ከጥንት ጀምሮ አልተለዩንም፡፡ የአምላካችንን ግርማ መቋቋም አንችልምና ለኛ መልእክት ሲኖረው መላዕክቱ ያበስሩናል፡፡ በአደጋ ጊዜ ይጠብቁናል ፣ ስንደክም ያበረቱናል ፣ ወደ ልባችን ጥሩ
ሃሳቦችን ልከው ለበጎ ስራ ያነሳሱናል ፣ ከቅዱሱ መንገድ ስንስት ፍፁም የሚያዝኑትን ያህል ወደፅድቅ መንገድ ስንመለስ ደግሞ በሰማይ ታላቅ ደስታን ያደርጋሉ፡፡
በቅዳሴ አምላካችንን ስናመሰግን አብረውን ያመሰግናሉ ፣ ነፍሳችን ስትጨነቅ ያረጋጓታል አልፎም ደግሞ እለተ ሞታችን ሲመጣ ነፍሳችንን ተንከባክበው ወደአምላክ ዘንድ ያደርሳሉ፡፡

## መላእክት ምን ይመስላሉ?
“እከሌ ምን ይመስላል” ተብሎ ሲጠየቅ ቀይ፣ጠይም፣ ጥቁር ወዘተ… ብለን እንናገራለን፡፡ ለመላእክት ግን እንደዛ ብሎ መናገር አይቻልም፡፡ ለዚህም ምክንያቱ መላእክት እንደኛ
ስጋ ለባሾች ስላልሆኑ ነው፡፡ ስጋ ለባሽ ፍጥረታት ቀይ፣ጠይም ወይም ጥቁር የመሆንን ባህሪይ እንዳላቸው ሁሉ መላእክት ከብርሃን የተፈጠሩ በመሆናቸው የብርሃን ጠባይ ይኖራቸዋል፡፡ 
ስለዚህም መላእክት ምን ይመስላሉ ለሚለው ጥያቄ **ብርሃንን** የሚል መልስ ብንሰጥ ተገቢ ይሆናል፡፡ የመላእክትን ብርሃናዊነት ወንጌላዊው ዮሃንስ እንዲህ ብሎ ገልፆታል፡፡

**ከዚህ ቦሃላ ታላቅ ሥልጣን ያለው ሌላ መላእክ ከሰማይ ሲወርድ አየሁ፡፡ ከክብሩም የተነሳ ምድር በራች** ራዕይ 18፡1
ከጌታችን እየሱስ ክርስቶስ ትንሳኤም ቦሃላም የመቃብሩን ድንጋይ ስላንከባለለው መላእክ በማቴዎስ ወንጌል እንዲህ ተብሎ ተፅፏል፡፡
**መልአኩም እንደ መብረቅ ልብሱም እንደ በረዶ ነጭ ነበር** ማቴ 28፡3
በመፅሃፍ ቅዱስ ውስጥ የቅዱሳን መላእክትን ሁኔታ ከሚያመለክቱ ብዙ ጥቅሶች ውስጥ ሁለቱ ከላይ በመጥቀስ ብቻ የመላእክትን ብርሃናዊነት ማረጋገጥ ይቻላል፡፡

## መላእክት ስንት ናቸው?
የመላዕክቶችን ቁጥር በተመለከተ በመፅሃፍ ቅዱስም ሆነ በአዋልድ መፅሃፍት ከበቂ በላይ የሆነ መረጃ አለ፡፡ ይህ ጥያቄ ሲነሳ አብዛኛው ጊዜ የሚጠቀሰው ነብዩ ዳንኤል በትንቢቱ ላይ የጠቀሰው ነው፡፡
**ሺህ ጊዜ ያገለግሉት ነበር፡፡ እልፍ አእላፋትም በፊቱ ቆመው ነበር፡፡** ዳን 7፡10
ከላይ ባለው ጥቅስ ውስጥ **እልፍ** የሚለው ቃል ነብዩ ዳንኤል በፃፈበት በእብራይስጥኛ ቋንቋ አስር ሺህ ማለት ሲሆን **አእላፍ** የሚለው ሲጨመርበት በሚሊዮኖች የሚቆጠሩ እንደሆኑ እንረዳለን፡፡ 
ይህንንም ከላይ የተጠቀሰውን የነብዩ ዳንኤል ጥቅስ ላይ በመመስረት ቤተ-ክርስቲያናችን በቅዳሴ ጎርጎርዮስ፡
**የሺህ ሺዎች በፊትህ ይቆማሉ፡፡ አስር ሺሕ ጊዜ አስር ሺሕዎች ለአንተ አገልግሎታቸውን ያቀርባሉ፡፡** በማለት ታመሰግናለች፡፡

**በራዕየ ዮሃንስ ላይም ስለቁጥራቸው**















**ኡራኤል**
- ስሙ ኡራኤል የተባለ ሊረዳኝ መጣ እዝራ ስቱ2÷1
- ኡራኤል ማለት፦<<የብርሀን ጌታ÷የአምላክ ብርሀን >>ማለት ነው!!!
- ከፍጥረት አለም ጀምሮ<< በመብረቅና ÷በነጉድጔድ>> ላይ የተሾመ መልአክ ነው!!!
- አባታችን ኢየሱስ ክርስቶስ በተሰቀለ ጊዜ÷ክቡር ደሙን በብርሀን ፀዋ ተቀብሎ ÷በበርሀን መነሳንስ በአለም ላይ የረጨ!!!
- እናቴ ቅድስት ድንግል ማርያም ከልጇ ከወዳጇ ጋር ከኢየሱስ ክርስቶስ ጋር ወደግብፅ ስትሰደድ በመንገድ የመራት!!!!
- ለአባታችን ለእዝራ ስቱኤል የህይወት ፀዋ እንዳጠጣው ለእኛም በምልጃው ምስቅልቅሉን ህይወታችንን አስተካክሎ÷የህይወት ፀዋ ያጠጣን ዘንድ ቅዱስ ፍቃዱ ይሁንልን!!!
