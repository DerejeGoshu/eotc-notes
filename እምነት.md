---
tags: [EOTC]
title: እምነት
created: '2020-10-13T16:10:22.473Z'
modified: '2020-11-06T07:17:34.006Z'
---

# እምነት

## ስለእምነት ምንነት

እምነት፦

1. ተስፋ ስለምናደርገው ነገር የምታረጋግጥ፣ የማናየውንም ነገር የምታስረዳ ናት (ዕብ 11፥1) ወደ እግዚአብሔር የሚቀርብ ሰው አስቀድሞ እግዚአብሔር እንዳለ ... ሊያምን ይገባል

2. ወደ እግዚአብሔር የሚቀርብ ሰው አስቀሞ እግዚአብሔር ... ለሚሹት ዋጋ እንደሚሰጣቸው ሊያምን ይገባል (ዕብ 11፥6)
	* ኖኅም ስለማይታየው ነገር የነገሩትን ባመነ ጊዜ ፈራ፤ ቤተሰቡንም ያድን ዘንድ ክፍል ያላት መርከብን ሠራ፤ በዚህም ዓለምን አስፈረደበት፤ በእምነትም የሚገኘውን ጽድቅ ወራሽ ሆነ
	* አብርሃም በተጠራ ጊዜ ርስት አድርጎ ይወርሰው ዘንድ ወዳለው ሀገር ለመሄድ በእምነት ታዘዘ፤ ወዴት እንደሚደርስም ሳያውቅ ሄደ
	* ራስዋ ሳራም መካን ሳለች ባረጀችበት ወራት ዘር ታስገኝ ዘንድ በእምነት ኀይልን አገኘች፤ ተስፋ የሰጣት የታመነ እንደ ሆነ አምናለችና።
	* አብርሃምም እግዚአብሔር በፈተነው ጊዜ ልጁን ይስሐቅን ይሠዋው ዘንድ በእምነት ወሰደው፤ "በይስሐቅ ዘር ይጠራልሃል" ብሎ ተስፋ ያናገረለትን አንድ ልጁን አቀረበው። እግዚአብሔር ከሙታን ለይቶ ሊያስነሣው እንደሚችል አምኖአልና

## እግዚአብሔርን ማወቅ በተፈጥሮ የተሰጠ ስለመሆኑ

* በ (ሮሜ 2፥14)
* በ (ሮሜ 1፥18-24)
	* `እውነትን ዐውቀው በክፋታቸው በሚለውጡአት በዐመፀኛውና በኀጢአተኛው ሰው ሁሉ ላይ የእግዚአብሔር መቅሠፍት ከሰማይ ይመጣል። እግዚአብሔር ስለ ገለጠላቸው እግዚአብሔርን ማወቅ በእነርሱ ዘንድ ግልጥ ነውና። የማይታየው የእግዚአብሔር ባሕርይ እርሱም የዘለዓለም ኀይሉና ጌትነቱ ከዓለም ፍጥረት ጀምሮ የፈጠረውን ፍጥረት በማሰብና በመመርመር ይታወቃል፤ መልስ የሚሰጡበትን ምክንያት እንዳያገኙ። እግዚአብሔርን ሲያውቁት እንደ እግዚአብሔርነቱ አላከበሩትም፤ አላመሰገኑትምም፤ ነገር ግን ካዱት፤ በአሳባቸውም ረከሱ፤ ልቡናቸውም ባለማወቅ ጨለመ። የማይሞተውን የእግዚአብሔርን ክብር በሚሞት ሰውና በዎፎች፥ በአራት እግር ባላቸውም፥ በሚንቀሳቀሱትም መልክ መስለው ለወጡ።`
		* እግዚአብሔር በሁሉ ቦታ ያለ ሲሆን ስለ ልዕልናው 'መቅሠፍት ከሰማይ ይመጣል' አለ
		* ኀጢአተኛ ሰው ያለው ሃይማኖት ኖሮት ምግባር የሌለው፤ ዐመፀኛ ያለው ሁለቱም የሌለው ነው
		* እውነትን ዐውቀው በክፋት የሚለውጡ ያላቸው ወንጌልን በኦሪት (ለአይሁድ)፣ አምልኮትን በክህደት (አሕዛብ)
		* 'እግዚአብሔር ስለ ገለጠላቸው' አለ - እውቀቱን ሥሎባቸዋልና
		* እግዚአብሔር መኖሩ በሥነ ፍጥረቱ ይታወቃል - መምህር እንጅ ባይኖረን ለሚሉት እንደ አብርሃም እንደ ሙሴ ጸሊም በሥነ ፍጥረት ተመራምረው ዐውቀዋል
		* 4ቱን የጣዖት ዓይነቶች ይዘረዝራል፦
			1. ሰው - በፋርስ በሴሩህ ተጀምሯል (ጥበ 14፥15)
			2. እንስሳ (አራት እግር ባላቸው) - በግብፅ ተጀምሯል፤ ላም ያመልኩ ነበር
			3. አራዊት (አራት እግር ባላቸው) - በባቢሎን ተጀምሯል፤ ዘንዶ ያመልኩ ነበር (ዳን 14 / ተረፈ ዳን 2)
			4. አዕዋፍ - በሮም ተጀሯል፤ ቁራ ያመልኩ ነበር
* በ (ሐዋ 14)
    *  በልስጥራንና ቅዱስ ጳውሎስ እና በርናባስ እግሩ የሰለለ ከእናቱ ማኅፀን ጀምሮ ሽባ የሆነ፣ ከቶ ሄዶ የማያውቅ ሰውን አገኝተው፣ ቅዱስ ጳውሎስ 'ተነሥና ቀጥ ብለህ በእግርህ ቁም እልሃለሁ' ሲለው ዳነ
    * ይህንን ሕዝቡ ሲያዩ አማልክት ናቸው ብለው በርናባስን ድያ አሉት፤ ቅዱስ ጳውሎስንም ሄርሜን አሉት፤ መሥዋዕትም ለመሠዋት ተዘጋጁ
    * ሐዋርያት ግን ይህንን ሲያዩ ልብሳቸውን ቀድደው ይህንን ተናገሩ፦ (ሐዋ 14፥16) `"... አሕዛብን ሁሉ በቀድሞ ዘመን እንደነበሩት እንደ ጠባያቸው ሊኖሩ ተዋአቸው። ከዚህም ሁሉ ጋር መልካም ሥራን እየሠራ ከሰማይ ዝናምን፣ ፍሬ የሚሆንበትንም ወራት ሲሰጠን፣ ልባችንንም በመብልና በደስታ ሲሞላ ራሱን ያለ ምስክር አልተወም"` - `እንዘ ኢየኀድግ ርእሶ ዘእንበለ ሰማዕት`
* በ (ኤር 5፥24)
* በ (መዝ 146፣ መዝ 147)
* በ (ሐዋ 17፥30)
* በ (ዮሐ 3፥10)
	* ኒቆዲሞስ ስለ ዳግም ልደት ሲሰማ ግራ ተጋብቶ "ይህ እንዴት ሊሆን ይችላል?" ብሎ ጌታችንን በጠየቀው ጊዜ፦
		* `አንተ የእስራኤል መምህራቸው ነህ፤ ነገር ግን እንዴት ይህን አታውቅም?`
		* ጌታችን ከገሠፀባቸው ምክንያቶች አንዱ በተፈጥሮ የተሰጠውን እውቀት ተጠቅሞ አለመመርመሩን ነው
		* አእምሮ ጠባይዕ ከአእምሮ መንፈሳዊ ይለያል፦ 
			* አእምሮ ጠባይዕ በሕያዊት ነፍስ ላመነም ላላመነም የሚሰጥ እውቀት ነው። (መዝ 48፥12) ትርጓሜ `ሰው አዋቂ ሲሆን እንደ አላዋቂ እንስሳት ሆነ` - አዋቂ ሲሆን ያለው እውቀት ይህንን አእምሮ ጠባይዕን ነው። ዕዝራ እንስሳት እንደሚሻሉ ይናገራል - ላም ካፋፍ ላይ ሆኖ ሲመገብ ገደል ሥር ለምለም ሣር ውኃ ቢያይ የረገጠው መሬት ካልከዳው በቀር ወርጄ ልብላ አይልም፤ ሰው ግን ጽድቅ እንዲጠቅም፣ ኀጢአት እንዲጎዳ ሲያውቅ ጨለማ ለብሶ ሊሰርቅ የጐልማሳ ሚስት ሊነሣ ይሄዳል
			* አእምሮ መንፈሳዊ ማለት አእምሮ ጠባይዕን ተጠቅሞ ወደ እምነት የሚወስድ ነው። በ (መዝ) `ሕዝቤ እውቀት ከማጣቱ የተነሣ ጠፋ` ላይ እውቀት ያለው አእምሮ መንፈሳዊን ነው።
			* በ (ዮሐ 1፥16) `እኛ ሁላችን ከሙላቱ በጸጋ ላይ ጸጋን ተቀበልን` ያለው አእምሮ ጠባይዕ ላይ አእምሮ መንፈሳዊ ተገለጠ ለማለት ነው። ይህ አእምሮ መንፈሳዊ አስቀድሞ ያልነበረ ሆኖ ሳይሆን፣ ምሥጢረ ሥላሴ በመገለጡ ነው
		* ሕፃናት በእናታቸው ማኅፀን ውስጥ ሆነው እግዚአብሔርን የሚያመሰግኑት ማመስገን ቅዱሳን በቅተው የሚያመሰግኑት ማመስገን ነው፤ ይህ የቅዱሳን ማመስገን ደግሞ ጻድቃን በገነት ሆነው የሚያመሰግኑት ማመስገን ነው። ይህ ለሰው ሳይወለድ እንኳን ምን ያህል ዕውቀት እንደሚሰጠው ያጠይቃል
		* አእምሮ ጠባይዕን ሥጋን በማደላደል፣ ነፍስን በማደንዘዝ ይደክማል። መብል መጠጥ ሲበዛ 

## በልብና በአንደበት ማመን

* ብርሃነ ዓለም ቅዱስ ጳውሎስ በ(ሮሜ 10፥9) `ሰው በልቡ አምኖ ይጸድቃል፤ በአፉም መስክሮ ይድናል` እንዳለ በአንደበትም በልብም ማመን ይገባል
* በልብ ክዶ በአፍ ማመን እንደ ይሁዳ እንደ አርዮስ መሆን ነው። ይሁዳ በልቡ ክዶ ሳለ ጌታችንን "መምህር ሆይ ሰላም ላንተ ይሁን" ብሎ ስሞ አሳልፎ እንደሰጠው።
* በልብ አምኖ በአፍ ቢክዱ (መከራን ፈርቶ) ከንስሓ በፊት እንደ ቅዱስ ጴጥሮስ መሆን ነው። አይሁድን ከመፍራቱ የተነሣ ክርስቶስን "አላውቀውም" እንዳለ

## የመናፍቃን 'መዳን በእምነት ብቻ' (Sola Fide - Only Faith)

### የፕሮቴስታንት አስተምህሮ

* የፕሮቴስታንት እና ተሐድሶ ቤተ እምነቶች ድኅነት የሚገኘው በተጋድሎ፣ በክርስቲያናዊ ሥራ፣ ወዘተ ሳይሆን በእምነት ብቻ ነው ብለው ይናገራሉ
* መልካም ሥራም የእምነት መኖር ማሳያ እንጂ በራሱ የሚያድን አይደለም ይላሉ
	* እግዚአብሔር ለፍርድ የሚመለከተው ሥራ የሰውን ሳይሆን የክርስቶስን ነው
	* እግዚአብሔር ሰውን የሚያጸድቀው ክርስቶስ የሰውየውን ቦታ ስለወሰደ (ዮሐ 1፥29 `የዓለምን ኀጢአት የሚያስወግድ የእግዚአብሔር በግ`) እና መከራውንም በእርሱ ፈንታ ስለተቀበለ ነው
	* የእግዚአብሔርን ስም በእምነት በመጥራት የኀጢአተኛው ሰው ኀጢአት በክርስቶስ ላይ ያርፋል፣ የክርስቶስ ጽድቅ ደግሞ በኀጢአተኛው ሰው ላይ ያርፋል፤ በዚህ ጊዜ ሰውየው ከእግዚአብሔር ቍጣ ወጥቶ በጸጋው ውስጥ ወደ መሆን ይሻገራል
* ይህም 'መዳን በጸጋ ብቻ' የሚለው ትምህርት ውጤት ነው `ጸጋው በእምነት ድናችኋል` (ኤፌ 2፥8)
* ማርቲን ሉተር ራሱ "ብቻዬን በመጻዳጃ ቤት ውስጥ ተቀምጬ ሳለሁ መንፈስ ቅዱስ የገለጠልኝ ምሥጢር ነው" ብሏል (A World Lit only By Fire. p 140)
* `እግዚአብሔር የሚያስገድድህ እንድታምንና እምነትህን እንድትመሰክር ብቻ ነው። ሌላ በማናቸውም ነገር ሁሉ ግን ነጻ ይተውሃል ... ሚስትህን ብትተዋት፣ ከጌታህ ብትሸሽ፣ ለማንኛውም ውልና ግዴታ የማትታመንና የምታፈርስ ሆነህ ብትገኝ፣ እግዚአብሔር ለዚህ ሁሉ ግድ ያለው አይደለም፤ እነዚህን ሁሉ ብታደርግ ወይም ባታደርግ ለርሱ ምኑ ነው?` -ማርቲን ሉተር
* በጊዜው አጨቃጫቂ የነበረ ቢሆንም ማርቲን ሉተር ራሱ መጽሐፍ ቅዱስን ወደ ጀርመንኛ ቋንቋ ሲተረጕም ሮሜ 3፥28 ላይ "ብቻ" የምትለውን ቃል ጨምሮታል። ስለዚህም ጉዳይ ራሱ እንዲህ ብሏል፦
	- `'ብቻ' (በላቲኑ Solum፣ በጀርመኑ Allein) የሚለው ቃል በግሪኩም ሆነ በላቲኑ መጻሕፍት እንደሌለ በሚገባ አውቃለሁ። ... በእምነት ብቻ ሰው ይጸድቃል ስል ብቸኛም የመጀመሪያም አይደለሁም፤ እነ አውገስጢኖስ፣ አምብሮስም ይህንን ከእኔ በፊት ብለዋል። የቅዱስ ጳውሎስ ቃላት እጅግ ኃይለኛ ናቸው፤ ሥራን (ምግባርን) አይፈቅዱም፣ በምንም ዓይነት አይፈቅዱም!` Martin Luther, On Translating: An Open Letter
* ሉተር 'የቅዱስ ጳውሎስ ቃላት ሥራን አይፈቅዱም' ላለበት ማስረጃዎቹ፦
	- (ሮሜ 3፥27) `ትምክሕት ወዴት አለ? እርሱ ቀርቶአል፤ በየትኛውስ ሕግ ነው? በሥራ ሕግ ነውን? አይደለም፤ በእምነት ሕግ ነው እንጂ`
	- (ሮሜ 3፥28) `ሰው የኦሪትን ሥራ ሳይሠራ በእምነት እንዲጸድቅ እናውቃለንና`
	- (ሮሜ 3፥31) `እንግዲህ በእምነት ኦሪትን እንሽራለን? አንሽርም፤ ኦሪትን እናጸናለን እንጂ።`
	- (ሮሜ 4፥14) `የኦሪትን ሕግ የፈጸመ ብቻ ተስፋ የሚያገኝ፣ ዓለምንም የሚወርስ ቢሆን ኖሮ፣ ለአብርሃም እምነቱ ባልጠቀመውም ነበር፤ ተስፋውንም ባላገኘም ነበር`
	- (ገላ 2፥16) `ሰው በኢየሱስ ክርስቶስ በማመን እንጂ የኦሪትን ሥራ በመሥራት እንደማይጸድቅ እናውቃለንና፤ እኛም የኦሪትን ሥራ በመሥራት ሳይሆን በእርሱ በማመናችን እንጸድቅ ዘንድ በኢየሱስ ክርስቶስ አምነናል፤ ሰው ሁሉ በኦሪት ሥራ አይጸድቅምና።`
	- (ገላ 3፥5) `እርሱ መንፈስ ቅዱስን የሚሰጣችሁ፣ ኀይልንም የሚያደርግላችሁ የኦሪትን ሥራ በመሥራት ነውን? ወይስ ሃይማኖትን በመስማት ነው?`
	- (ገላ 3፥11) `የኦሪትን ሥራ በመሥራትስ እንደማይጸድቁ ይታወቃል፤ "ጻድቅ ግን በእምነት ይድናል" ተብሎ ተጽፎአል (ዕን 2፥4)`
* ቅዱስ ያዕቆብ በመልእክቱ ስለ እምነትና ምግባር የተናገረውን እንዲህ ይተረጕሙታል፦
  - 
* አንድ ዛፍ ፍሬ የሚያፈራው ስለጸደቀ እንጂ ለመጽደቅ ብሎ እንዳልሆነ ሁሉ አንድ ክርስቲያንም መልካም ሥራ የሚሠራው ስለ ጸደቀ ነው እንጂ ለመጽደቅ ብሎ አይደለም
* ራሱ ሉተር ግን የኋላ ኋላ ይህ ትምህርት ለሰዎች ኀጢአት መንገድ እንደከፈተ ተመልክቶ ይህንን ጽፏል፦ `ይህ ትምህርታችን መሰበክ ከጀመረ ወዲህ ሰዎች ራሳቸውን ለዝርፊያ፣ ለውሸት፣ ደም ለማፍሰስ፣ ለአስመሳይነት፣ ለመጠጥና ስካር፣ እና ይህን ለመሰሉ ክፉ ሥራዎች ራሳቸውን አሳልፈው ሰጥተዋል። እንዱን ዲያቢሎስ (የካቶሊክ ፖፑን) አባርረን ነበር፤ በዚያ ፈንታ ግን ሰባት የከፉ ዲያቢሎሶች ተተክተውብናል`

### አመክንዮ

* በመጽሐፍ ቅዱስ 'መዳን በእምነት ብቻ' የሚለው እንኳን ብዙ ጊዜ አንድ ጊዜም ተጽፎ አይገኝም። 'ብቻ' የምትለውን ቃል ማርቲን ሉተር ጨምሮታል፤ መጽሐፍ ቅዱስ መዳን በእምነት እንደሚገኝ እንጂ በእምነት ብቻ እንደሚገኝ አይናገርም፤ 'መዳን በእምነት' እና 'መዳን በእምነት ብቻ' እጅግ የተለያዩ ነገሮች ናቸው
* ለምሳሌ "ለሰው ልጅ ውኃ ያስፈልገዋል" ቢባል ውኃ ብቻ ይበቃዋል ማለት ነውን? ምግብ፣ ዐየር አያስፈልገውም ማለት ነውን?
* እንደ ፕሮቴስታንት የተሳሳተ አረዳድ ከሆነ፦
	- `እነሆም አንድ ሰው ቀርቦ መምህር ሆይ፣ የዘለዓለምን ሕይወት እንዳገኝ ምን መልካም ነገር ላድርግ? አለው፤ እርሱም፦ ... ወደ ሕይወት መግባት ብትወድ ግን ትእዛዛትን ጠብቅ አለው` (ማቴ 19፥16)
		- ድኅነት የሚገኘው ትእዛዛትን በመጠበቅ ብቻ ነው ያስብላል
	- `ነፍሱን የሚወድ ያጠፋታ፣ ነፍሱንም በዚህ ዓለም የሚጠላ ለዘለዓለም ሕይወት ይጠብቃታል` (ዮሐ 12፥25)
		- ድኅነት የሚገኘው ነፍስን በመጥላት ብቻ ነው ያስብላል
	- `በመንፈስ ድኆች የሆኑ ብፁአን ናቸው፤ መንግሥተ ሰማያት የእነርሱ ናትና` (ማቴ 5፥3)
		- ድኅነት የሚገኘው በመንፈስ ድኃ በመሆን ብቻ ነው ያስብላል
	- `ስለ ስሜም ቤቶችን ወይም ወንዶችን ወይም እኅቶችን ወይም አባትን ወይም እናትን ወይም ሚስትን ወይም ልጆችን ወይም እርሻን የተወ ሁሉ መቶ እጥፍ ይቀበላል፤ የዘለዓለም ሕይወት ይወርሳል` (ማቴ 19፥29)
		- ድኅነት የሚገኘው በምናኔ ብቻ ነው ያስብላል
	- `ማንም ከእነዚህ ከታናናሾቹ ለአንዱ ቀዝቃዛ ጽዋ ብቻ በደቀ መዝሙር ስም የሚያጠጣ፣ እውነት እላችኋለሁ ዋጋው አይጠፋበትም` (ማቴ 10፥42)
		- ድኅነት የሚገኘው በደቀ መዝሙር ስም ቀዝቃዛ ውኃ በማጠጣት ብቻ ነው ያስብላል
	- `የተዘጋጀላችሁን መንግሥት ውረሱ። ተርቤ አብልታችሁኛልና፣ ተጠምቼ አጠጥታችሁኛልና...` (ማቴ 25፥34)
		- ድኅነት የሚገኘው የተራበን በማብላት፣ የተጠማን በማጠጣት፣ ወዘተ ብቻ ነው ያስብላል
	- `እውነት እውነት እላችኋለሁ፣ የሰውን ልጅ ሥጋ ካልበላችሁ ደሙንም ካልጠጣችሁ በራሳችሁ ሕይወት የላችሁም። ሥጋዬን የሚበላ ደሜንም የሚጠጣ የዘለዓለም ሕይወት አለው` (ዮሐ 6፥53)
		- ድኅነት የሚገኘው ሥጋውንና ደሙን በመቀበል ብቻ ነው ያስብላል
	- `ሰው ከውኃና ከመንፈስ ዳግመኛ ካልተወለደ ወደ እግዚአብሔር መንግሥት ሊገባ አይችልም` (ዮሐ 3፥)
		- ድኅነት የሚገኘው ከውኃና ከመንፈስ ዳግም በመወለድ ብቻ ነው ያስብላል

* "በእምነት ብቻ" የሚለው ቃል ተጽፎ የሚገኘው በ (ያዕ 2፥24) ብቻ ሲሆን ጽሑፉም `ሰው በእምነት ብቻ ሳይሆን በሥራ እንዲጸድቅ ታያላችሁ` ይላል
* ስለ ዛፍ መጽደቅና ክርስቲያን መጽደቅ ያነጻጸሩት፦
	- ሁለቱ ቃላት ፊደላት ያገናኛቸው እንጂ ትርጕም ፈጽሞ አያገናኛቸውም። በሌሎች ቋንቋዎች ሁለቱ ቃላት አይገናኙም፤ ለምሳሌ፦ በእንግሊዝኛ የክርስቲያን ጽድቅ = Righteousness ሲሆን፣ የእጽዋት መጽደቅ ደግሞ Germination ነው።
	- በ (ሉቃ 13፥6-9) እንደምናገኘው `... ፍሬም ሊፈልግባት መጥቶ ምንም አላገኘም። የወይን አትክልት ሠራተኛውንም እነሆ ከዚህች በለስ ፍሬ ልፈልግ ሦስት ዓመት እየመጣሁ ምንም አላገኘሁም፤ ቍረጣት ... እርሱ ግን መልሶ ዙሪያዋን እስክኰተኵትላትና ፋንድያ እስካፈስላት ድረስ በዚች ዓመት ደግሞ ተዋት` - የበለሷ ችግር መጽደቅ ነው ወይንስ ማፍራት? ሠራተኛው እስክኰተኵትላትና ፋንድያ እስካፈስላት ያለውስ ዛፍ ሁሉ ፍሬ እንዲያፈራ የገበሬ ጥረት እንደሚጠይቅ አያሳይም?

### የቤተ ክርስቲያን አስተምህሮ

* ነገረ ድኅነት በአንድ እሳቤ (Theory) ውስጥ ገብቶ የሚወሰን አይደለም። ረቂቅ የሆነው የአምላክ ሥራን ምንም ዓይነት የሰው ሐተታ ሊገልጸው አይችልም
* ነገረ ድኅነት ክርስቶስ በመላ ሥጋዌው የፈጸመው (ከፅንሰት ጀምሮ) እንጂ በዕለተ ዐርብ፣ በመስቀል ላይ ብቻ የፈጸመው አይደለም
* ድኅነት የኀጢአት ሥርየት ብቻ አይደለም፤ እግዚአብሔርን ማወቅ፣ ሐዲስ ተፈጥሮና የጸጋ አምላክነትን ገንዘብ ማድረግ፣ እንዲሁም የማይዘረዘሩ ብዙ ናቸው
* ድኅነትን እግዚአብሔር ብቻውን የሚፈጽመው ሳይሆን በተጨማሪም የሚድነው ክርስቲያን ሱታፌ ያስፈልገዋል
* ለ1500 ዓመታት በላይ በአብያተ ክርስቲያናት ሁሉ ሲሰጥ የነበረው ትርጓሜ ይህ ሆኖ ሳለ፣ ሉተርና ጓደኞቹ ድንገት ይህ የቅዱስ ጳውሎስ ሐሳብ ሌላ እንደሆነ ሞገቱ።
	- (ሮሜ 3፥27) `ትምክሕት ወዴት አለ? እርሱ ቀርቶአል፤ በየትኛውስ ሕግ ነው? በሥራ ሕግ ነውን? አይደለም፤ በእምነት ሕግ ነው እንጂ`
	- (ሮሜ 3፥28) `ሰው የኦሪትን ሥራ ሳይሠራ በእምነት እንዲጸድቅ እናውቃለንና`
	- (ሮሜ 3፥31) `እንግዲህ በእምነት ኦሪትን እንሽራለን? አንሽርም፤ ኦሪትን እናጸናለን እንጂ።`
	- (ሮሜ 4፥14) `የኦሪትን ሕግ የፈጸመ ብቻ ተስፋ የሚያገኝ፣ ዓለምንም የሚወርስ ቢሆን ኖሮ፣ ለአብርሃም እምነቱ ባልጠቀመውም ነበር፤ ተስፋውንም ባላገኘም ነበር`
	- (ገላ 2፥16) `ሰው በኢየሱስ ክርስቶስ በማመን እንጂ የኦሪትን ሥራ በመሥራት እንደማይጸድቅ እናውቃለንና፤ እኛም የኦሪትን ሥራ በመሥራት ሳይሆን በእርሱ በማመናችን እንጸድቅ ዘንድ በኢየሱስ ክርስቶስ አምነናል፤ ሰው ሁሉ በኦሪት ሥራ አይጸድቅምና።`
	- (ገላ 3፥5) `እርሱ መንፈስ ቅዱስን የሚሰጣችሁ፣ ኀይልንም የሚያደርግላችሁ የኦሪትን ሥራ በመሥራት ነውን? ወይስ ሃይማኖትን በመስማት ነው?`
	- (ገላ 3፥11) `የኦሪትን ሥራ በመሥራትስ እንደማይጸድቁ ይታወቃል፤ "ጻድቅ ግን በእምነት ይድናል" ተብሎ ተጽፎአል (ዕን 2፥4)`
* ቅዱስ ጳውሎስ በሮሜ እና በገላትያ መልእክታቱ ስለ ሕግ ሥራ እና ስለ እምነት ጽፏል
	- በቤ/ክ ታሪክ የመጀመሪያ ፈተና የሆኑት ቢጽ ሐሳውያን ነበሩ (ሐዋ 14 እና ሐዋ 15)፤ እነዚህም አይሁድ ክርስቶስ ያለ ሙሴ፣ ጥምቀት ያለ ግዝረት፣ ወንጌል ያለ ኦሪት አይጠቅሙም፣ አያድኑም እያሉ የሚያስተምሩ ነበሩ
	- ቅዱስ ጳውሎስም ለእነዚህ አይሁድ ተግሣጽ ይጽፍላቸዋል፦ ያ የኦሪቱን ሕግ በመፈጸም ጽድቅ የሚገኝበት ዘመን ማለፉንና በጌታችን በኢየሱስ ክርስቶስ ፅንሰት፣ ልደት፣ ጥምቀት፣ ስቅለት፣ ትንሣኤና ዕርገት ድኅነት የተገኘበት ዘመን መምጣቱን ይነግራቸዋል። ሮሜ 2 እና ሮሜ 3 ሙሉውን ማንበብ የመልእክቱን ዐውድ ያስገነዝባል
	- የሮሜ መልእክት ጽሕፈት ታሪክ
		* ከእስራኤል ወንዱ ቀን ሲብሰው ዘመን ሲያዋርደው ከተማ ገብቼ ቋሚ ለጋሚ ፈረስ ሳቢ ሠረገላ ጠራቢ ሆኜ እኖራለሁ ብሎ ወደ ሮም ገብቶ ሚስት አግብቶ፣ ልጆች ወልዶ፣ መሬት ገዝቶ የሚኖር ሆኖአል። ሴቷም ብትሆን ቀን ሲብሳት ዘመን ሲያዋርዳት ከተማ ገብቼ ገንቦ በጥባጭ፣ ሽቱ አጣፋጭ፣ ወጠ ሠሪ እንጀራ ጋጋሪ ሆኜ እኖራለሁ ብላ ሮም ገብታ ባል አግብታ፣ ልጆች ወልዳ፣ መሬት ገዝታ የምትኖር ሆናለች። በዚሁ አይሁድ በሮም በዝተዋል
		* የሮሙ ንጉሥ ሴት ልጅ ብቻ ነበረውና ከሰሎሞን ዘንድ ወንድ ልጅህን ስደድልኝ ልጄን አጋብቼ መንግሥቴን እለቅለታለሁ ይለዋል። ጠቢቡ ሰሎሞንም ኢይጠፍህ ምስፍና እምይሁዳ የተባለው ሊፈጸም ይሆናል ብሎ ፳ኤልን ተከታይ ልጃችሁን ስጡ ብሎ አዋጅ ነገረ (በኵራቸውን ምኒልክ ጋር ልከዋልና) ሁሉንም ከተከታይ ልጁ ከአርዳሚስ ጋር ልኳቸዋል። ከዚህ በኋላ የሮም ንጉሥ አርዳሚስን ልጁን አጋብቶ መንግሥቱን አወረሰው፤ እስራኤል እንደ ባለ ጕልት፣ አሕዛብ እንደ ባለ ርስት ሆነው ኖሩ።
		* ሐዋርያት በዓለም ሁሉ ወንጌልን ስበኩ ተብለው ሲላኩ ሮም ለቅዱስ ጴጥሮስ ዕጣው ትሆናለች። በሮም ሲያስተምርም አይሁድ ከኦሪት ወደ ወንጌል፣ ከገቢረ ኀጢአት ወደ ገቢረ ጽድቅ፣ አሕዛብ ከአምልኮ ጣዖት ወደ አምልኮተ እግዚአብሔር፣ ከገቢረ ኀጢአት ወደ ገቢረ ጽድቅ ተመለሱ። ትምህርት ካልደረሰበት ለማድረስ ሲሄድ ግን ከአይሁድ ወደ ክርስትና ከመጣ እና ከአረማዊ ወደ ክርስትና የመጣ ጠብ አነሡ። 
		* አረማዊ ኦሪት አትብሉ የምትለውን በልቶ ቤተ መቅደስ ሲገባ የሚያንገበግበው ሆነና ይገሥፀዋል።
			- አረማዊው፦ ግን ቅዱስ ጴጥሮስ የሚጠቅመኝ ቢሆን ይነግረኝ አልነበረምን? አንተ ለኔ መምህሬ ነህ?
			- አይሁድ፦ መምህርህ ብሆን እበዛብሃለሁ እንጂ አንስብሃለሁ? ጥንቱን የኔ ደግነት ሊታወቅ አባቴ አብርሃምን ርስት የምትሆን ምድር ሰጠው፤ የኔ አባት ግን ቢራብና ወደ አንተ አባት ቢሰደድ አገዛዝ ቢያጸናበት ያንተን አባት በአስር መቅሰፍት መትቶ ባሕር ከፍሎ አሻግሯል። ያንተ አባት ግን እንኳን ባሕር ሊከፍል በተከፈለለትም ሊሻገር ሲል ሰጥሟል። ከዚያም ሙሴን ያህል መስፍን አሮንን ያህል ካህን አስነሥቶ በበረሐ መና ከሰማይ አውርዶ መግቦ ምድረ ርስት አደረሰኝ። ከዚያም ትንቢት የሚናገሩ ነቢያትን የሚያስተምሩ ካህናትን ከእኔ ወገን አስነሥቶ እንዲያስተምሩ እንዲተነብዩ አደረገ። ቀኑም ሲደርስ ጌታ ከእኔ ወገን በእኔ ሃገር ተወለደ፤ ደቀ መዛሙርቱንም ሁሉ ከእኔ ወገን መረጠ
			- አረማዊው፦ እውነት ተናግረህ ሳለ ኤርትራን ባሕር ተሻገርሁ አልክ። በተሻገሩ እግሮችህ ወደ ጣዖት አምልኮ አልሄክም? ንሴብሖ ባለ አንደበትህ አሮንን ጣዖት ሥራልኝ አላልክም? መና አወረልኝ ትላለህ ከዚህ የግብፅ ሽንኵርት ናፈቀኝ እያልክ ታማርር አልነበረም? ነቢያትን ከእኔ ወገን አስነሣ አልህ እንጂ ኤርምያስን በድንጋይ ኢሳይያስን በመጋዝ የገድልከው ራስህ አንተ አይደለህምን? ጌታ ከእኔ ወገን ተወለደ ትላለህ እንጂ መች ተቀበልኸው፣ የገረፍኸው የሰቀልኸውስ አንተው አይደለህም እንዴ? ደቀ መዛሙርቱን ከእኔ ወገን መረጠ አልህ እንጂ ዛሬም ድረስ ከዋሉበት አላውል ካደሩበት አላሳድር እያልህ የምታሳድዳቸው አንተው አይደለህምን? በተናገርኸው ሁሉ የእግዚአብሔር ደግነት ያንተ ክፋት ተገለጠ እንጅ
		* ይህ እንዲህ እንዳለ አንዲት ፌቤን የምትባል የሮም ሴት ባል አግብታ ቆሮንቶስ ትኖር ነበር፤ ባሏ ግን ሲሞት ሃገሯ ሮም ገብታ ስትኖር የባሏ እናት ሞተው ልቅሶ ወደ ቆሮንቶስ ተመለሰች። በዚያ ቅዱስ ጳውሎስን አግኝታ ሲጨዋወቱ ቅዱስ ጴጥሮስ ያስተማራቸው ምእመናን ነበሩ፤ ከሃይማኖት ወጥተዋልን ከምግባር አድጠዋልን? ብሎ ቢጠይቃት እንዲያ ባይሆኑም ጠብ ክርክር ግን እንዳነሡ ነገረችው። በዚህ ምክንያት ሊያስታርቅ ይጽፋል
	- የገላትያ መልእክት ጽሕፈት ታሪክ
		* ገላትያ ከ7 ዮናናውያን ክፍል ናት።
		* ቅዱስ ጳውሎስ ገላትያ ገብቶ ወንጌልን ቢሰብክ አመኑ፤ ብዙ ገቢረ ተአምራትን እስከማድረግም ደረሱ።
		* ትምህርት ካልደረሰበት ለማድረስ ሲሄድ ቢጽ ሐሳውያን ገብተው ክርስቶስ፣ ክብር ይግባውና፣ ዕሩቅ ብእሲ ነው እያሉ ያስተምሩ ጀመር። ቅዱስ ጳውሎስንም ከሐዋርያት ጋር ከክርስቶስ እንዳልተማረ፣ ትክክለኛይቱ ትምህርት ግን ኦሪት መሆኗን አስተማሯቸው። አሕዛብ ቢሆኑም ሊገዘሩ እንዲገባ፣ የማይበላውን እንዲተዉ፣ እና የመሳሰለውን ትምህርት በምቀኝነት አስተማሩ። ቅዱስ ጳውሎስም ወደ ኦሪት እንደተመለሰ በሐሰት ተናገሩ። የገላትያ ምእመናንም ተጨልጠው ወደ ኦሪት ገቡ።
		* ለዚህ እርሱ ከሐዋርያት ሳይሆን ከክርስቶስ ራሱ መማሩን፣ ከወንጌል ወደ ኦሪት መግባታቸው አግባብ እንዳልሆነና ቢጽ ሐሳውያንን እንዳይሰሙ ይገሥጻቸዋል
			- በዚህም ምክንያት ገና መልእክቱን ሲጀምር፦ `በጌታችን በኢየሱስ ክርስቶስና ከሙታን ለይቶ በአስነሣው በእግዚአብሔር አብ ነው እንጂ ከስዎች ወይም በሰው ሐዋርያ ካልሆነ ከጳውሎስ...` (ገላ 1፥1) ብሎ ይጽፋል
			- ቍጥር 6 ላይም፦ `በጸጋው የጠራችሁን ክርስቶስን ከማመን ወደ ልዩ ወንጌል እንዴት ፈጥነው እንዳስወጧችሁ አደንቃለሁ ... የሚያውኳችሁ ከክርስቶስ ወንጌል ሊያጣምሙ የሚወዱ አሉ እንጂ፤ እናንተስ የእኛን ፍለጋ ተከተሉ፤ እናንተስ አኛም ብንሆን ወይም መልአክ ከሰማይ ወርዶ እኛ ካስተማርናችሁ ወንጌል ሌላ ቢሰብክላችሁ ውጉዝ ይሁን። አስቀድሜ እንደ አልሁ አሁንም ደግሞ እላለሁ፦ ካስተማርናችሁ ሌላ ትምህርት ያስተማራችሁ ቢኖር ውጉዝ ይሁን።`
			- በመልእክቱ መጨረሻ ላይም `የተገዘሩትም ቢሆኑ ... ልትገዘሩ ይወዳሉ እንጂ ኦሪትን አልጠበቁም` (ገላ 6፥13) ይላቸዋል
		* ወንጌል ከኦሪት እንደምትበልጥ በተለያየ መልኩ ያስተምራቸዋል፦
			- አሪት ከመሠራቷ በፊት ለአብርሃም የተሰጠው ተስፋ (ዘፍ 14፥3) ስለ ክርስቶስ እንደሆነ `እግዚአብሔርም ለአብርሃም፣ ለአንተና ለዘርህ አለው እንጂ ለዘሮችህ አላለውም፤ ለአንድ እንደሚናገር አድርጎ ለዘርህ አለው እንጂ ይኸውም ክርስቶስ ነው ... ከዚህም በኋላ በ430 ዓመት ኦሪት መጣች ... መውረስ (መንግሥተ ሰማያትን) የኦሪትን ሥራ በመሥራት ከሆነ እንግዲህ በተሰጠው ተስፋ አይደለም` (ገላ 3፥16)
			- ኦሪትና ወንጌልን በባርያዩቱ በአጋር እና በአብርሃም ሚስት ሳራ ይመስላቸዋል (ገላ 4፥21)
		* በሐሰት ወደ ኦሪት ተመለሰ ላሉት በ(ገላ 5፥11) `ወንድሞቼ ሆይ፣ እኔ ግዝረትን ገና የምሰብክ ከሆነ፣ እንግዲህ ለምን ያሳድዱኛል?` ይላቸዋል
		* 